---
layout: post
title: Ukázky z Eclipse 4.0
date: 2010-07-29
tags:

---

<h1>{{ page.title }}</h1>
Vývojáři platformy Eclipse dnes <a href="http://eclipse.dzone.com/articles/eclipse-sdk-40-journey-new">oznámili</a> dostupnost vývojové platformy Eclipse SDK 4.0. Zjednodušeně řešeno se jedná o velkou sadu knihoven (Software Development Kit), který umožní programátorům vyvíjet aplikace a pluginy postavené na zbrusu nové vývojové platformě s kódovým označením e4.<br /><br />Vývojáře ještě čeká dlouhá cesta, než světlo světa spatří vývojové prostředí Eclipse IDE 4.0, případně mnoho dalších nástrojů a programů využívajících tuto sofistikovanou platformu. Jelikož až do aktuální stabilní verze (3.6) se vývoj ubíral směrem maximálního zachování kompatibility se staršími verzemi, é-čtyřka je od základů nová. Pluginy psané pro starší verze v ní nebudou fungovat, téměř vše se musí upravit.<br /><br />Vývojáři proto vyzývají komunitu, aby stáhla nové SDK a otestovala na ní své pluginy. Je potřeba reportovat, co funguje, a co ne. Zasáhne to opravdu všechny a Eclipse 4.0 by se dala přirovnat k novému KDE 4 nebo GNOME 3. Několik ukázek toho, jak bude nová a revoluční verze vypadat, vyšly na <a href="http://dev.eclipse.org/blogs/mcqjustmcq/2010/07/28/growing-the-future/">jednom blogu</a>. A pokud se chcete kouknout pod pokličku, doporučuji <a href="http://download.eclipse.org/e4/sdk/drops/R-4.0-201007271520/eclipse-news.html">známý changelog dokument</a>, popisující kupříkladu nový systém EventBus.<br /><br />Je to určitě správné rozhodnutí, protože posouvá celý projekt o kousek dále. Myslím že mnoho programátorů ocení zjednodušení a vyčištění kódu platformy. Hodně se toho mění vevnitř, uživatelé programů postavených na SDK tolik rozdílů zase nepoznají. Je tu sice upravený vzhled, ale koncept Eclipse zůstává stejný.