---
layout: post
title: Recenze Ubuntu 10.10 Jakuba Čížka
date: 2010-10-22
tags:

---

<h1>{{ page.title }}</h1>
Po vydání článku <a href="http://www.zive.cz/clanky/osm-kotev-ktere-tahnou-linux-ke-dnu/sc-3-a-154196/default.aspx">Sedm kotev, které táhnou Linux ke dnu</a> a mé odpovědi ve formě <a href="http://www.linuxexpres.cz/sedm-vyhod-linuxu">Sedmi výhod Linuxu</a> Jakub napsal tektokrát o mnoho méně zabarvený článek <a href="http://www.zive.cz/clanky/ubuntu-1010-tyden-se-zatoulanou-surikatou/sc-3-a-154290/default.aspx">Ubuntu 10.10: týden se zatoulanou surikatou</a>. Měl bych jen několik rad pro uživatele, kteří by chtěli Linux zkusit úplně poprvé. Jedná se o takové doplnění Jakubova článku. A budu stručný.<br /><br /><ul><li>Situace po prvním startu Linuxu není zdaleka tak nebezpečná, jak Jakub popisuje. Určitě bych ji nesrovnával k "ruské ruletě". Existuje minoritní skupina počítačů a notebooků, které skutečně nelze po instalaci Linuxu vůbec spustit. Je ovšem menší, než ten pomyslný jeden náboj v zásobníku na šest ran. Je opravdu velká šance, že se Linux spustí. </li><li>Krize v podobě grafické karty ATI je věčný problém, který je ovšem tak trochu umělý. Většina pokročilých uživatelů začně ihned po instalaci stahovat 3D ovladač ke grafické kartě, který vlastně uživatel vůbec nepotřebuje. Na Linuxu je jen pár her a jeho hlavní výhoda určitě není v široké nabídce her, nebo akceleraci v prohlížeči (která ještě není implementována). Mám malou radu: 3D ovladač grafické karty neinstalujte, a to ani když k tomu budete vyzváni. Na první pokusy s Linuxem jej nepotřebujete. A pokud máte v plánu nákup počítače pro Linux, vyvarujte se těm, které mají v sobě grafickou kartu od ATI. Ty se považují již mnoho let za více problematické, než například grafické karty Intel nebo Nvidia.</li><li>Multidotykové touchpady fungují, jen na nich nejdou právě ty "multidotyky". Na tom se bohužel ještě pracuje - výrobci slibují podporu a začátkem příštího roku se snad dočkáme širšího rozšíření.</li><li>Jsem rád, že Jakub zmiňuje nedostatečnou kvalitu&nbsp;překladů&nbsp;některých programů. Ačkoliv základní programy jsou na tom s češtinou docela dobře, programů pro Linux je tolik, že dříve nebo později najdete nějaký hůře přeložený. Každý uživatel který zná nějaký jazyk (typicky angličtinu) může ihned <a href="https://wiki.ubuntu.com/Translations">začít pomáhat</a> přes svůj prohlížeč a nepotřebuje k tomu instalovat ani Linux, ani žádný program.</li><li><a href="http://yorba.org/shotwell/">Shotwell</a> je nesmírně nový program, který se dostal do distribucí Ubuntu a Fedora jako nový hlavní správce fotek. Situace byla totiž taková, že aktuálně nejlepší správce fotek pro Gnome byl postaven paradoxně na technologii Mono (analogie .NETu v Linuxu), což na Ubuntu CD zabíralo příliš mnoho místa (kvůli jednomu programu "celý .NET"). Nasazení ještě nedozrálého Shotwellu bylo tedy uspíšeno, aby mohli distributoři těžit z ušetřeného místa a v případě Fedory i z nových funkcí. Pokud máte rádi Picasu od Google, můžete si ji nainstalovat. Přes Wine funguje poslední verze skvěle.</li><li>Editor videa PiTiVi je aktuálně zřejmě nejlepším jednoduchým programem na střih. Záměrně říkám jednoduchým, protože existují programy nabízející více funkcí, ale jsou příliš komplikované, nebo velké. Uživatel si je může stáhnout z repozitáře a internetu, nicméně v základní instalaci asi nebudou. Cílem je nabídnout jednoduchý program podobný Windows Media Makeru.</li></ul><div>Jakub svoji recenzi uzavírá větou <i>pakliže vám Linux dokonale nenahradí Windows, není to jeho chyba</i>. Myslím, že to vystihl tentokrát dobře.</div>