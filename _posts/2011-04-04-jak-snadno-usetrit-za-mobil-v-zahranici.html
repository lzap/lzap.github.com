---
layout: post
title: Jak snadno ušetřit za mobil v zahraničí
date: 2011-04-04
tags:
- offtopic
---

<h1>{{ page.title }}</h1>
Po dovolené v Rakousku jsem musel provést malý průzkum toho, jaké jsou nabídky na poli roamingu. A výsledek mě mile překvapil. Všichni operátoři totiž díky nařízení EU musejí mít v nabídce speciální tarif určený k ochraně práv spotřebitelů - tzv. "eurotarif". Unie nutí operátory do nabídky tarifu a určuje maximální ceny za hovory i sms, avšak operátoři nejsou nuceni tarif zákazníkům aktivovat automaticky.<br /><br />V praxi to například u firmy T-Mobile vypadá tak, že v záplavě různých tarifů a balíčků, kdy voláte v nejlepším případě po Evropě průměrně za "lidových" třicet za minutu, se na stránkách doslova "krčí" nabídka schovaná v podsekci <a href="http://www.t-mobile.cz/web/cz/Residential/Tarify-a-ceny/Roaming-volani-v-zahranici/roamingove-zvyhodneni-eu">Zvýhodnění a balíčky - EU</a>. Vysvětlení je velmi stručné (aby ne):<br /><br /><i>V celé Evropské unii a vybraných zemích EEA můžete volat za nižší ceny - odchozí hovory za 11,93 Kč / min a příchozí hovory za 4,58 Kč / min, SMS za 3,36 Kč.</i> Toto je platné v době vydání mého zápisku. Mimochodem na rozdíl od jiných tarifů se v tomto případě účtuje po vteřinách u příchozího a 30+1 u odchozího. Standard je po minutě. Jak jinak.<br /><br />Pokud však aktivujete roaming telefonicky, mám informaci o tom, že u T-Mobile tento EU balíček nabízejí automaticky. Smůlu mají tedy ti, co jdou přes e-shop a nevšimnou si tohoto doslova "zázračného" balíčku. Ti volají v nejlepším případě za dvojnásobné ceny.<br /><br />Že bych z EU nějak učurával radostí se říct nedá, ale tohle se mi líbí. <b>Jen houšť a větší kapky.</b>