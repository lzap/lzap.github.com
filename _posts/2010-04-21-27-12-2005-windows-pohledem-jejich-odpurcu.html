---
layout: post
title: 27. 12. 2005 Windows pohledem jejich odpůrců
date: 2010-04-21
tags:
- oldblog
---

<h1>{{ page.title }}</h1>
Na serveru root.cz vyšel článek, ve kterém autor shrnuje některé nedostatky a problémy při nasazování Linuxu v IT. Jelikož s touto problematikou mám nějaké zkušenosti, dovolím si to pojmout z druhé strany.<br /><br />Chaos v typech a verzích<br /><br />Windows vycházejí v dlouhých intervalech a k dispozici je několik různých verzí. Já sám tyto systémy neznám detailně a jelikož tyto systémy ve firmách instaluji také, zažívám zcela podobné situace. To máte Professional edici, Home edici, Server a někde jsou „devadesátosmičky“. Nebudu tady orodovat za nepřehlednost tohoto značení, která vychází z neznalosti těchto systémů, ale dovolím si malou připomínku. Velmi těžko se mi sháněla informace o tom, co v systému Windows XP Home chybí oproti Pro verzi. Když jsem se dozvěděl, že nic závažného, zakoupil jsem licence - a ouha. Následné měsíční trampoty s nefunkčním sdílením zde popisovat ani nebudu.<br /><br />Distribucí je mnoho, ale každá větší firma si musí jednu/dvě vybrat a ty používat. Pokud někdo Linuxu nerozumí ani v tom jenobecnějším slova smyslu (co je to distribuce, balíček, zdrojový kód), pak samozřejmě není hoden stanovovat IT politiku firmy.<br /><br />Co se týká balíčků, zde se jedná o nepochopení hlavní výhody některých distribucí. Na systému Windows se každý program instaluje jinak. Jistě, mnoho průvodců je podobných, ale zkuste nechat dvacet správců instalovat databázi Oracle. Uspějí tak možná tři. V Linuxu je to jiné - koupíte-li si kvalitní distribuci s podporou od třetích stran, budete mít připraveny balíčky i na tak složité programy (z hlediska instalace).<br /><br />Obtížná instalce a údržba<br /><br />Zde autor píše o placené podpoře u distribuce, o chybě jednoho konkrétního instalátoru (placení zákaznící budou mít možnost brzy stáhnout instalační média s odstraněnou chybou), ale všechno hází do jednoho pytle – Linux má špatnou instalaci. Tak to samozřejmě není a je nerelevantní toto téma „vytahovat“, pokud se bavíme o Linuxu z pohledů správců podnikové infrastruktury. Stejné je to se správou – ve firmách je nepřípustné, aby uživatelé cokoli nastavovali. Jen tak může firma šlapat.<br /><br />Podpora programů pro Windows<br /><br />Pokud jste někdy realizovali přechod na Linux, jistě víte, že po takovém přechodu zůstanou nevyužité licence Windows. Není žádný problém jeden nebo více počítačů vyhradit a ponechat na nich přece Windows! Toto řešení je prosté a jednoduché. Často to bývá pracoviště účetní nebo personální.<br /><br />Uživatelsky nepřátelské<br /><br />Proti tomuto fenoménu se dá velmi snadno bojovat pomocí školení. Tento prvek je navíc velmi potřebný, protože často bývají zaměstnanci přijímání bez dodatečných testů IT způsobilosti. Ono se to jaksi předpokládá, ale uživatelé často počítač neumějí ovládat vůbec, nebo málo. Toto je šance, jak si udělat přehled o způsobilosti svých zaměsnanců, navíc se tím i vyzkouší pružnost IT oddělení. Školit na Linux si může každá firma sama, případně využít služeb specializovaných firem.<br /><br />Heterogenní<br /><br />To je sice problém, nicméně ne Linuxu. Jak autor píše, Linux nemá problém komunikovat s jinými systémy. Problém je zde právě na straně Windows. Zdá se mi, že je to argument do počtu.<br /><br />Podpora a vývoj<br /><br />Zde bych si dovolil citovat jednoho moudrého pána: „Čím je vaše dodavatelská firma větší, tím méně se o vás bude starat.“ Je to bohužel tak, díky tomu, že je Microsoft obří firma, nečekejte nějakou péči o zákazníka. Mám s tím vlastní zkušenosti, oni zkrátka nemají prostředky na to, aby alespoň odpovídali na dotazy uživatelů (nehledě na počet různých chyb, viry a spyware).<br /><br />Na druhou stranu pakliže si vyberete lokálního resellera nějaké zavedené distribuce, jste jen ve výhodě. O vývoj se bude starat distributor, podpora je na zcela jiné úrovni a ještě zde máte k rukám lokálního prodejce, jehož ochota je leckdy daleko vyšší, než při prodeji Windows systémů.<br /><br />Závěr<br /><br />Škoda, že se autor nezmiňuje-zmiňuje o ceně. Ta je totiž například v našich končinách „až na prvním místě“. Cena prostě v dnešní době rozhoduje výběrová řízení na nákupy hardwaru a softwaru. Windowsákům hraje do not fakt, že tito dodavatelé zatím nemají s Linuxem mnoho zkušeností. Firma Microsoft také všemožně prodeje systémů z rodiny Windows podporuje – a to nejen reklamní masáží. Stačí se pobavit s někým, kdo prodává třeba Windows servery.<br /><br />Snažil jsem se (možná až nadneseně) vyvrátit argumenty autora článku. Ale s PR články se zřejmě na rootu roztrhne pytel...