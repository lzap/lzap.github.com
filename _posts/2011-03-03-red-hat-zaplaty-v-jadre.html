---
layout: post
title: Red Hat a záplaty v jádře
date: 2011-03-03
tags:

---

<h1>{{ page.title }}</h1>
Je toho plný internet. Red Hat ve své distribuci Red Hat Enterprise Linux 6 již nedistribuuje záplaty na zdrojové kódy jádra zvlášť, ale jsou zahrnuty přímo v tarballu. Detail, samozřejmost, přehnaná vyjádření jiných. <br /><br />Že Red Hat? Hmmm. Je to ten samý Red Hat, co je jasně největším přispěvovatelem do toho samého projektu, tedy linuxového jádra? Ten Red Hat, co tuto (první) pozici s přehledem obhajuje rok co rok? Stejná firma která nemalou měrou podporuje stovky dalších projektů? Včetně Gnome, Kde a Fedory. Tu si většina lidí může na server taky nainstalovat, bezpečnostní aktualizace na ni také vycházejí. Pokud někdo není za RHEL ochotný platit, zřejmě jej ani nepotřebuje. Jen to neví.<br /><br />Komentátoři na <a href="http://www.h-online.com/open/news/item/Controversy-surrounds-Red-Hat-s-obfuscated-source-code-release-1200554.html">linkovaných serverech</a> a v <a href="http://raphaelhertzog.com/2011/02/17/people-behind-debian-maximilian-attems-member-of-the-kernel-team/">naštvaní člené komunity</a> v rozhovorech by si to měli více uvědomovat. Mělo by se zdůraznit, že jde pouze o jejich momentální pocity. Red Hat nic neporušuje, nejedná se ani o žádné brutální "zakrývání" faktů ve smyslu zatajování informací nebo snad úmyslného znepřehledňování kódů ("obfuskace" v pravém slova smyslu).<br /><br /><i>Tento příspěvek je čistě názorem autora blogu a nesmí být chápán jako postoj společnosti Red Hat Inc., nebo Red Hat Czech, s.r.o.</i>