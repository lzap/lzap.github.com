---
layout: post
title: Žaloba Oraclu na Google (Android) se nám smrskla
date: 2011-05-06
tags:
- oracle
---

<h1>{{ page.title }}</h1>
Pamatujete ještě, jak jsme probírali žalobu společnosti Oracle o porušování IP ohledně Javy a Androidu? Soud nařídil, aby Oracle ze svých 132 připomínek vyřadil všechny, až na tři. Kauza může být označena jako neplatná, pokud žalovaná strana nebude chtít pokračovat. Oracle na to poslal předvolání Apache Software Foundation, ikoně open source, aby dodala dokumenty týkající se Apache Harmony (komponenta použitá v Androidu) spolu s dokumenty o neúspešném obstarání Java (TCK) licence.<br /><br />Oracle se tak definitivně pasoval do role open-source black-hattera ("záporňáka"), bok po boku Microsoftu. Začíná jim pomalu ale jistě ujíždět vlak, a to nejen na poli mobilních technologií, ale hlavně v cloudu.<br /><br />Situaci kolem ASF pekně shrnul <a href="http://www.groklaw.net/article.php?story=2011050505150858">Groklaw</a>:<br /><br /><i>That's like you and me being married, filing joint tax returns, and then in a divorce action, you subpoena me for my tax returns, so you can ask me questions about why they were filed the way they were.<br /><br />Dude. <b>You were there</b>.</i><br /><br />Mimochodem termín "black-hat" někteří novináři používají ve smyslu "hacker". Pominu-li, že už slovo "hacker" je ve většině případů používáno špatně, u slova "black-hat" mi skřípají zuby. Anglicky to znamená doslova "záporňák s kloboukem" (z westernu), u nás spíš Miloš Kopecký alias Hogofogo. Termín "white-hat" na druhou stranu označuje "kladňáka", u nás třeba Limonádový Joe alias Karel Fiala. <br /><br />Že je na <a href="http://en.wikipedia.org/wiki/Black_hat">wikipedii u termínu</a> napsáno "hacker" s odkazem na Oxford Dictionary ještě neznamená, že se to tak musí používat. Stačí se podívat na <a href="http://en.wikipedia.org/wiki/Talk:Black_hat">diskusi</a>. Takže pryč s větami typu "Neznámý záporňák s kloboukem naboural síť společnosti TESCO a převedl si na účet 150 tyčinek Snickers".