---
layout: post
title: Repro Creative Monitor M80 - milé překvapení
date: 2010-04-21
tags:
- oldblog
---

<h1>{{ page.title }}</h1>
Takže jsem koupil Creative Monitor M80, protože jsem hledal nějaké kvalitnější 2.0 reproduktory k počítači. Moje sestava CS 5.1 totiž strašně duněla a šla do obýváku k DVD přehrávači. Výrobce Creative tentokrát mile překvapil, když jsem vybalil dva středně velké monitory z MDF, aktivní, s externím napájením (velmi malé trafo; na svou velikost nečekaně těžké) a předním ovládáním hlasitosti, basů, výšek a výstupem pro sluchátka.<br /><br />Další informace http://www.barbone.cz/?stiid=52039&strsort=XN4&str=1. Udávaný výkon je 2x 16W, ale nepodařilo se mi zjistit, jestli se jedná o RMS satelitů, nebo velkých reproduktorů. Podle výkonu odhaduji že satelitů. Po zapojení jsem poslechem zkusil, jestli monitory šumí a byl jsem opět překvapen. Šum je téměř neslyšitelný (pochopitelně nesmíte mít zapojený kabel). Pokužívám docela kvalitní Creative Audigy 1 a časem si chci koupit nějakou USB zvukovku s dvěma stereovstupy (pokud o nečem co dobře chodí v Linuxu víte, napište).<br /><br />Shrnu to, dobrý je odstup signál-šum, který výrobce udává 85 db a asi opravdu nelže. Zvuk je prokreslený, čistý a vyvážený. Výkon je dostačující na ozvučení malé místnosti, ovládací prvky jsou přesné a aretace dostačující. Je to opravdu milé překvapení. Doporučuji všem co chtějí muziku poslouchat kvalitně a bez přebasovaných (a muziku zkreslujících) výmyslů zvaných subwoofery.