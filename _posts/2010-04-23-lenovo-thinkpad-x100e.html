---
layout: post
title: Lenovo ThinkPad X100e
date: 2010-04-23
tags:
- oldblog
---

<h1>{{ page.title }}</h1>
Zalíbil se mi tento krasavec. Není to ani netbook, ani notebook. Technologiím AMD (zejména notebookovým) nevěřím, ale v tomto případě jsem ochoten udělat výjimku – čipset se AMD podařil (slušný výkon včetně grafiky) a procesor je taktéž docela dobrý, jen to trošku žere. Proto je nutné koupit si model s 6-článkovou baterií. Výkonově se tento procesor nedá s Atomy vůbec srovnávat – je spíše na úrovni Intel ULV procesorů kolem 1,3 GHz.<br /><br />I když jsem se zapřísáhl, že už na Linuxu nebudu chtít nikdy AMD grafiku, asi přimhouřím oko. V poslední době se situace hodně zlepšila (ovladače, podpora) a já jsem ochoten do toho znovu jít. Doufám, že tomu tak je. A kvůli čemu?<br /><br />Kvůli té senzační klávesnici, trackpointu a touchpadu. Je to balada. Nádhera. Kdo ThinkPad klávesnici někdy zkusil, již nechce nic jiného. Tahle se prý znamenitě povedla, je to vlastně nová generace legendární klávesnice. Bude se rozšiřovat i na další modely. Raději si koupím o něco těžší model s větší baterkou co víc topí, než nějaký netbook s miniaturníma nepoužitelnýma klávesama. Velikost klávesnice je 100 %. Prostě nádhera. Skoro-netbook co se na něm dá i psát!<br /><br />V Nizozemí ho seženu levněji, s větším diskem, větší baterkou (6-článkovou) už v základu a s anglickým layoutem klávesnice, kterou mám raději než tu českou. Nechápu co je to za módu „rozšiřovat“ layout o lomítko a zúžit levý shift, který se používá více než pravý (já ho používám výhradně). Obrácené lomítko i pajpu přeci odjakživa píšeme přes Dead Keys…<br /><br />Moc moc se mi tento „ThinkPad“ líbí. Na takové to brouzdání v posteli ideální. Jsem na vážkách. Koupit ho hned, nebo počkat na model s dual-core procesorem, který se pomalinku začal prodávat v Austrálii a ve Švédsku? Abych se také dočkal…<br /><br />ps - Ani ThinkPad Edge nevypadá zle, ale už je to „macek“. K dispozici je však intelovská varianta.<br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>