---
layout: post
title: Selemat Detang - Garoeda Den Haag
date: 2010-06-02
tags:
- holandsko
---

<h1>{{ page.title }}</h1>
Ačkoliv jsem už přesně půl roku v Holandsku, dosud jsem nebyl v indonéské restauraci. Nemám moc rád pálivé. Nicméně jelikož už opravdu odpočítávám poslední dny a práci předávám kolegovi, tak jsme si zašli do <a href="http://www.garoeda.nl/">jedné vyhlášené</a>. Těšili jsme se, co nás čeká.<br /><br />Restaurace Garoeda má svůj osobitý styl, ze kterého přímo dýchá minulost, která pojí tyto dva národy dohromady. Prostředí je více než přátelské, číšníci mají na čele uvázané tradiční šátky a jsou velmi ochotní. Hned na začátku jedna rada, kterou jsem si z dneška odnesl. Když vás číšník varuje, že vybrané jídlo je ostré, všechno fakt zvažte.<br /><br />Dali jsme si bílé víno, zřejmě import. Protože po dvou karafách (1 L) a jedné dvojce navíc měl člověk pocit, jako by měl v sobě dva litry šampaňského. Číšník byl tak laskav, že nám&nbsp;nabídl&nbsp;i jakýsi sladký destilát červené barvy, který doporučil míchat přímo s vínem. Zkusili jsme to.<br /><br />Indonéská kuchyně je specifická. Je chudá na mléčné a masné výrobky, pečivo byste také hledali spíše marně. V kursu je naopak spoustu rýže a také nudle. Zato různých pro Evropana&nbsp;zvláštních&nbsp;kombinací je dostatek, hodně pokrmů je do sladka, a pochopitelně skoro všechno pálí. A to tak, že hodně.<br /><br />Nakonec jsme si vybrali - já kuřecí na špejli (holandsky "kip") ve sladko-pálivé arašídové omáčce ("pindasouce"). Tu už jsem znal. Ona hovězí na kokosu ve velmi pálivé omáčce. Musím uznat, že nás varoval. K tomu indické nudle - jak jinak než mírně pálivé, s tradičním kořením a kuřecím masem.<br /><br />Pochopil jsem, proč se nás číšník při prvním dotazu na pití a následné odpovědi (vodu) ptal jestli sklenici, nebo dvoulitrovou lahev. Ono ani to víno nebylo tak silné, jak se nám zdálo. Prostě ho vypijete více, než je obvyklé.<br /><br />Pokud máte rádi pálivé, indonéskou kuchyni budete milovat. Pokud vám pálivé vadí, budete ji mít rádi.