---
layout: post
title: Přepínání ploch pomocí F1, F2, F3, F4
date: 2010-11-23
tags:
- fedora
- xfce
---

<h1>{{ page.title }}</h1>
Moje pracovní prostředí OpenBox a program Docky mě začaly trošku zlobit po upgradu Fedory na verzi 14, konkrétně kompozitní manažer tu a tam zanechal na obrazovce (až do restartu X Window) nějaký ten artefakt. Jelikož je v této verzi zbrusu nová verze Xfce4, zkusil jsem ji. A byl jsem nadšen. Projekt se zase posunul o míle kupředu, a já jsem se rozhodl toto prostředí otestovat.<br /><br />Když jsem posledně psal o programu Terminator, který usnadňuje práci s mnoha terminály (split-screen terminals), ještě jsem netušil, že jich budu potřebovat tolik. Dnes jsem v situaci, že pracuji se čtyřmi plochami posetými Terminátory a různými dalšími nástroji, které k práci potřebuji.<br /><br />Plochy se ve většině pracovních prostředí dají přepínat různou kombinací Shift/Alt/Control a šipkami. To považuji jen za krajní řešení, protože k němu potřebujete obě ruce a ve chvíli kdy člověk zrovinka něco "strčil" do X selekce a chce to na jiné ploše pastnout, musí pustit myš. Fungují také kombinace Control-F1 až F4 nebo F8, ale tady je další nevýhoda. Někde od klávesy F3 už je tato kombinace "krkolomná" a člověk si doslova "láme prsty". Co s tím?<br /><br />A co třeba přepínat plochy klávesami F1-F4 (případně pro otrlé F1-F12)!? Až na výjimky (F5, F6, F7, F8 v Midnight Commanderu) je totiž ke své práci téměř nepotřebuji. Proto jsem si v Xfce Settings Manageru pod nastavením Window Manager nabindoval tyto klávesy na plochy 1 až 4. Čtyři mi (zatím) stačí. A teď pozor!<br /><br />Podobně jako to dělá Lenovo u některých svých modelů Edge i já jsem měl potřebu nabindovat si původní funkčnost (F1-F4) na nějaku kombinaci. Nechci přece nadobro přijít o možnost nějak poslat programu první ze čtyř funkčních kláves! Nabízela se možnost Windows Klávesa v kombinaci s F1-F4. Ale jak to provést?<br /><br />Všiml jsem si, že v Xfce4 nastavení Keyboard je možnost nabindovat si libovolnou kombinaci na nějaký příkaz. Tohle ostatně umí každý lepší okenní manažer (např. i OpenBox). Ale jak poslat do X Window systému klávesu z příkazové řádky? Google odpověděl, a já si nabindoval následující:<br /><br /><i># /usr/bin/xvkbd -xsendevent -text "\[F1]"</i><br /><br />Podobně pro ostatní klávesy. Funguje to báječně. Když chci přepnout na plochu 4, stisknu F4. A když potřebuji v programu funkční klávesu F4, prostě dám Windows Key - F4.<br /><br />Na závěr bych si dovolil přidat jeden verš:<br /><br /><i>Ať už se vrátím k OpenBoxu nebo ne, <br />toto mapování u mě zůstane. ;-)</i>