---
layout: post
title: Třetí kvartál v Red Hatu opět úspěšný
date: 2010-12-24
tags:
- rh
---

<h1>{{ page.title }}</h1>
Před několika dny zveřejnila firma <a href="http://www.redhat.com">Red Hat</a> finanční <a href="http://www.redhat.com/about/news/prarchive/2010/q3_11.html">výsledky za třetí kvartál</a> svého fiskálního roku. Ve srovnání s minulým rokem se firmě podařilo navýšit obrat o 21 % na 236 mio USD, zisk před úroky a zdaněním o 26 % na 28 mio USD a čistý zisk se vyšplhal na 26 mio USD.<br /><br />Firma v listopadu pohltila společnost Makara, která dodává na trh technologie pro nasazení a správu cloudových řešení, čímž rozšířila své portfolio a posílila pozici na poli PaaS (Platform-as-a-Service). Pokud společnost udrží růst, překoná hranici obratu ve výši miliardy amerických dolarů za rok.<br /><br />Red Hat se sídlem v Raleigh (North Carolina, US) je v současnosti světovým lídrem v oblasti poskytování open source softwaru a služeb. Firma poskytuje kvalitní a dostupné technologie postavené na operačním systému Red Hat Enterprise Linux, virtualizaci, aplikace, nástroje pro správu, middleware a SOA. Firma nabízí také školení a konzultační služby po celém světě. Jedna ze 65ti poboček je také v Brně, kde je soustředěn zejména vývoj.