---
layout: post
title: Mise EI-TMNL ukončena
date: 2010-06-05
tags:
- holandsko
---

<h1>{{ page.title }}</h1>
Po přesně šesti měsících a jednom týdnu navíc se vracím ze služební cesty. Doma jsem byl za tu dobu doslova párkrát, příroda mi házela klacky pod nohy (sníh na Shipholu po 20 letech, prasečí chřipka, sopečný prach).<br /><br />V pátek jsem ukončil&nbsp;dvoutýdenní&nbsp;předávání své práce kolegovi a v době, kdy budete číst tyto řádky, budu již konečně doma. Začíná mí týdenní dovolená, po které bych měl nastoupit znovu do pracovního procesu. Po tuto dobu budete ušetřeni dalších mých zápisků.<br /><br />Zbývá rekapitulovat. Za ten půlrok jsem měl jedinečnou šanci vyzkoušet si hned dvě pozice v přátelském týmu systémové integrace v T-Mobile Netherlands v Den Haagu - pozici analytika a pozici vývojáře. Ačkoli sedět na dvou židlích není vždy to pravé ořechové, byla to velká zkušenost a jsem za ní vděčný. Doufám, že kluci na mě budou vzpomínat jen v dobrém. Navázal jsem, jak doufám, na úspěchy mých předešlých kolegů a mám za sebou pocit dobře vykonané práce.<br /><br />A jak to vidím do budoucna? Už žádné stroopwafle a palačinky. Rozhodně začnu víc sportovat. A taky chci zase psát více na blog. Máte se na co těšit.<br /><br />Ačkoliv jsem Haringa nikdy neochutnal, myslím že v tomto případě sedí víc než kdy jindy:<br /><br /><i>So Long, and Thanks for All the Fish</i>