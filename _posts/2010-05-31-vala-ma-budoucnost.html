---
layout: post
title: Vala má budoucnost
date: 2010-05-31
tags:
- vala
---

<h1>{{ page.title }}</h1>
Jazyk Vala se mi velmi líbí. Myslím, že má před sebou zajímavou budoucnost. Ale musím uznat, že ještě to není úplně zralé. Zkusil jsem si pár ukázkových příkladů a musím uznat, že je třeba vyvinout nějaké to úsilí, aby vše fungovalo.<br /><br />Programátoři Valy mají před sebou ještě dlouhou cestu. Jazyk samotný ještě není zcela hotov, bouřlivý vývoj probíhá v samotném překladači. Ačkoli aktuální číslo verze 0.8.1 napovídá, že se vývoj přibližuje k první verzi, ale často narazíte při kompilaci projektů na problémy. Různé bindingy a programy potřebují jiné verze překladače, případně patche.<br /><br />Druhým úskalím jsou bindingy, které nejsou vždy stoprocentně funkční. Ačkoliv vapi soubory lze generovat pomocí pomocného nástroje, často je třeba je "za pochodu" upravovat, až když narazíte na problémy při testování. Na druhou stranu tyto úpravy jsou obvykle snadné, ale v odhadu práce je s nimi nutné počítat.<br /><br />Ačkoli již existuje jakási podpora do prostředí Anjuta a MonoDevelop, zatím je velmi omezená. Příliš nefandím těmto integrovaným nástrojům (když už tak něco pořádného jako je IntelliJ IDEA), takže se téměř vždy spokojím s Vímem, ctags a autoconf/automake. Zatímco podpora u poslední jmenované technologie je již v mainstreamu, pro ctags existuje pouze patch (napsaný ve Vale - jeho zařazení do oficiálního stromu nebude tak lehké) a pro Vim je k dispozici pouze zvýrazňování syntaxe (zatím bez doplňování kódu).<br /><br />Budoucnost Vala ale má. Je to jeden z mála <a href="http://www.gtk.org/language-bindings.html">oficiálně podporovaných</a> jazyků pro GTK+, jehož bindingy jsou udržovány s prioritou. Napomáhá tomu možná i to, že jazyk Vala začal využívat také Canonical a kompletně v něm píše i nové pracovní prostředí <a href="https://launchpad.net/unity">Unity</a>. S Valou se prostě do budoucna počítá a nedivil bych se, kdyby se Vala stala třetím hlavním programovacím jazykem po C/C++. Momentálně je v této pozici (někdy nenáviděné) Mono.