---
layout: post
title: Font Helvetica ve Windows je šílenost
date: 2010-04-23
tags:
- oldblog
---

<h1>{{ page.title }}</h1>
Už nějaký ten pátek musím používat Windows a jsem bez přístupu k linuxovým desktopům doma i jinde. Za tu dobu, co už jedu na Linuxu, jsem si ani neuvědomil, jak kvalitní jsou dneska v Linuxu fonty. Bývalo to jiné, ale situace je v poslední době (nějaké dva roky zpět) skvělá.<br /><br />Na webu se rozšířil jeden z největších omylů webdesitnérů, a totiž tvrzení, že by měli používat font Helvetica namísto Arialu. Přesněji řečeno si webdesignéři radí, aby do CSS stylů zadávali něco jako font: Helvetica, Arial, sans-serif. Je to katastrofální omyl, který způsobuje, že se miliony lidí musejí dívat na šíleně vysázené texty nekvalitně udělaným fontem Helvetica ve Windows.<br /><br />Zatímco na Applech je kvalitní font Helvetica k dispozici už v základní instalaci, ve Windows tento font vůbec není. Což je dobře – uživatelům se stránky zobrazují docela uspokojivým Arialem (který má ve velikostech 9-13px použitelný kerning). Jakmile ale nainstalujete některý program, který do systému Helveticu dodá (například ovladače něketrých tiskáren HP), je vymalováno. Tato rodina fontů má evidentní problémy s kerningem při velikostech 9-13 pixelů. Tedy v podstatě na všech webových textech. Jak to pak vypadá můžete vidět ve srovnávacím výpisu jednoho bloggera.<br /><br />Rodinu písem Helvetica používá čím dál více webových stránek, včetně společnosti Google. Číst takto vysázenou programátorskou dokumentaci je o oči. Řešením bohužel není instalace kvalitnějšího fontu – na linkovaném blogu je uvedeno, že stejných výsledků dosáhnete s Linotype i Postscript verzemi Helveticy. Že fontový systém ve Windows je bída vědí asi všichni linuxáci, že je to ale takhle hrozné jsem si vlastně neuvědomoval.<br /><br />Ačkoli ve Windows lze přepnout v nastavení displeje (podtlačítko Efekty) systém vyhlazování ze Standard na ClearType, problém s kerningem toto vůbec nevyřeší. Fonty budou jen více vyhlazené, to je všechno. Nepomůže ani ClearType Tuner, což je to samé v bledě modré.<br /><br />Dogma, že je lepší používat v CSS stylech pořadí Helvetica, Arial není podle mě ideální. Lidí s Windows a nějakým tím prográmkem od HP, Corel či jiných bude více, než uživatelů MacOS. Obyčejný Windows uživatel totiž není schopen identifikovat problém a poté přejmenovávat soubory ve složce Windows\Fonts…<br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>