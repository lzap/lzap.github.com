---
layout: post
title: 20. 12. 2005 Gajim - to je věc!
date: 2010-04-21
tags:
- oldblog
---

<h1>{{ page.title }}</h1>
Za svůj život jsem vyměnil mnoho ICQ/Jabber klientů. Zkoušel jsem snad už všechny (všetně těch pro KDE/QT - ačkoli KDE nepoužívám). Pak jsem natrvalo zakotvil u GAIMu, ale i ten mě někdy štval. Zejména jeho „fíčurka“ u znovupřipojení na jabber server, kdy se ukáže roaster, mě doháněla k šílenství.<br /><br />Jednou tak procházím gnomefiles.org, když můj zrak upoutá zajímavý název: Gajim. Kouknu na to, jó Python, nazdar. Klikám dál a zkouším aplikaci Quod Libet, která je určena pro přehrávání MP3/OGG a spol. Používám Rhythmbox, ale jeho vývoj je dost pomalý a chybí mu sposutu vlastností. Také ovládání se mi nezdálo, Quod Libet ovšem zabodoval.<br /><br />Že je Quod Libet napsaný v Pythonu jsem si všimnul, až když mi jej portage sléval do systému. No což už, je to na disku, vyzkouším. Asi po 10 minutách zkoušení jsem se rychle (používám Operu) vrátil nazpět ke stránce o Gajmu. Vono to totiž nejen fungovalo, ale mělo to spoustu funkcí.<br /><br />Je to fičák!<br /><br />Řekl jsem si. Gajim nejen že přesně splňoval to, co od Jabber klienta očekávám, on měl také intuitivní ovládání, hezkou grafiku a zvuky (doporučuji aktuální SVN verzi) a velmi aktivní komunitu. Má obrosvký potenciál a když jsem tak brouzdal zdrojovým kódem, jako vývojář bych jeho návrh i implementaci oznámkoval za 1-. U čistě open-source projektu slušná známka.<br /><br />Gajim u mě zakotvil na dobu neurčitou. Uvidíme, jak se vše vyvrbí, ale moc se mi líbí, že dělá to, co má – konfigurace je otázkou tří obrazovek, vše je ale nastaveno rozumně (panelové chat okna, zobrazení posledního sezení atd). Taky jsem se chvíli obával vyšších nároků na prostředky počítače, ale byla to obava planá. Jistě, možná zabírá o megabajt, dva víc, než nativní GAIM, ale je to problém? Ne, on mně šetří nervy, to je důležité.<br /><br />Abych se zde nerozplýval jako kostka cukru v hrnku kafe, musím podotknout, že prozatím neumožňuje přidávat pluginy. To se možná změní, ale pluginů u Gajimu netřeba. Ehm, no možná ten Google Talk by byl príma. Ale zas tak to nepálí.