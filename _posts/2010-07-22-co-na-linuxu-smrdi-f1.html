---
layout: post
title: Co na Linuxu smrdí - F1
date: 2010-07-22
tags:
- linux
- ubuntu
- gnome
---

<h1>{{ page.title }}</h1>
Linux používám již řadu let. Libuji si v něm. Používání mě baví, protože ze svého počítače i notebooku vytáhnu maximum a možnosti jsou takřka neomezené. Rád také programuji a zkoumám, jak věci fungují. Linux je ideální.<br /><br />Momentálně používám Gnome. Snad proto, že je přednastaveným pracovním prostředím distribuce Ubuntu. Možná dokonce pro svoji jednoduchost a přímost. Nevím. Každopádně Gnome je asi nejpoužívanější pracovní prostředí v Linuxu. To je můj odhad. KDE bude asi druhé. Nezjišťoval jsem to přesně.<br /><br />Co se mi na Gnome (tedy i na Linuxu) nelíbí je nápověda. Celý ten systém nápovědy je jakýsi vadný. Schválně zkuste v libovolném Gnome programu stisknout F1, nebo zadat položku nápovědy z menu. Začne ohromné nahrávání z disku, jak kdyby počítač v tu chvíli nápovědu snad stahoval z internetu a převáděl ji z LaTeXu do HTML. Trvá to. Až příliš dlouho.<br /><br />Výsledek je obvykle nevalný. Dokumentace často zastaralá, nekvalitní, nepřeložená. Ovládací program je nepřehledný, vyhledávání v něm je takřka nepoužitelné. Nelze například hledat klíčové slovo pouze v otevřené dokumentaci. Nerad jen nekonstruktivně prskám kritiku.<br /><br />Nestálo by za to celý tento koncept zahodit, stávající dokumentaci převést do on-line podoby, předělat položky menu a klávesu F1 tak, aby spustily prohlížeč se správnou adresou a více zapojit komunitu do díla? Přeci jen když je něco on-line, je snazší text doplnit, opravit nebo přeložit. Když to bude dostatečně "in", bude tam chodit víc lidí. Rozhodně víc, než do nějaké podsekce repozitáře projektu, či kde ty překlady obvykle jsou.<br /><br />I triviální integrace s Wiki stránkami projektu je lepší než stávající stav. Podobně to má udělaný například program K3b z KDE. Díky tomu, že se jedná o veřejné stránky na internetu, lze použít kvalitnější vyhledávání včetně Googlu. Na druhou stranu přiznávám, že tímto netrpí všechny programy z Gnome. Některé ano. A netýká se to zdaleka jen Gnome.<br /><br />Kus práce na tomto poli odvádí Canonical se svým Launchpad Translations. Já bych něco podobného rád viděl u systému nápověd. Skvělé by bylo umožnit uživatelům nejen editovat jednotlivé stránky dokumentace, ale také komentovat, podporovat (tlačítko To Se Mi Líbí!) a vůbec vířit prach. Co třeba propojit to celé s Facebookem? <br /><br />Svět se mění, web se mění. Old-skool nápověda by se mohla taky změnit.