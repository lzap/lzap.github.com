---
layout: post
title: Holandsko a doprava
date: 2010-04-23
tags:
- oldblog
---

<h1>{{ page.title }}</h1>
Když jsem dnes šel asi letos popáté do práce pěšky, měl jsem čas přemýšlet. Ona půlhodina svižné chůze o půl sedmé ráno v mrazu vás nutí přemýšlet. Jak je možné, že tramvaje už zase nejezdí? Co vlastně dokáže půl centrimetru nového sněhu? Proč je dopravní situace v Holandsku tak zoufalá? Proč? Proč!?!?<br /><br />Vždyť tento národ se dokázal vyporádat s větrem i vodou. A to naprosto excelentně. Snad nejlíp ze všech národů. Holandská vodní díla jsou buď památkami UNESCO, nebo osmými divy světa. Počet větrných elektráren a mlýnů také bere člověku dech. A s počasím se vypořádá i jednotlivec – zde vyráběné deštníky Storm Umbrella firmy SENZ jsou snad ty nejlepší na světě. To můžu potvrdit.<br /><br />Za tu půlhodinku nechtěného pochodu jsem si vymyslel krásný důvod, proč tramvaje stojí za sebou bez hnutí, bez energie. Ministr dopravy se v televizi chvástal, že to co se stalo na Vánoce, už se nebude opakovat. Že všichni přijali opatření. Po dnešní „nadílce“ se MHD pokusilo o odklon některých tramvajových tras – bohužel i té naší. Ovšem brzy narazilo. Tramvaje jely po trasách, kudy už dlouho nejely. Narážely na překázky jako jsou betonové stavební zátarasy přes koleje a podobně. A všechno to dnes ráno skončilo fiaskem – vypadla elektřina na jedné hlavní trase. No power, no fun. Asi se přehřály dráty z toho velkého provozu.<br /><br />Holanďané naopak v minulosti už ukázali, že jim to s dopravou moc nejde. Největší křižovatka v zemi měla být chloubou. Je situována kousek od Haagu, vedle fotbalového stadionu klubu ADO. Pokud chcete z Haagu na jakoukoliv stranu (kromě západu – tam je oceán), pravděpodobně pojedete přávě přes ni. Pokusy rozšířit všechny nadjezdy na čtyři a více pruhů nepomohly. Zácpy jsou dnes akorát horší.<br /><br />Je to k vzteku.<br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>