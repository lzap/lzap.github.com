---
layout: post
title: V příští verzi Ubuntu už nebude linuxové jádro
date: 2010-10-29
tags:
- ubuntu
- gnome
- canonical
---

<h1>{{ page.title }}</h1>
Společnost Canonical ve své distribuci Ubuntu, nejrozšířenější linuxové distribuci na desktopech na světě, používá projekt Gnome. Pracovní prostředí vyvinuté neziskovou organizací Gnome Foundation za podpory mnoha komerčních i nekomerčních <a href="http://foundation.gnome.org/membership/members.php">subjektů</a>. Z těch komerčních bych jmenoval (dle abecedy) například Canonical Ltd., Debian, Free Software Foundation, Google, Hewlett-Packard, IBM, Igalia, Intel, Motorola, Mozilla Foundation, Nokia, Novell, OLPC, Red Hat, Software Freedom Law Center, Sugar Labs and Sun/Oracle.<br /><br />Historicky stojí za Gnome programátoři z Mexika a společnost Ximian, kterou založili. Soustředila se mimochodem také na vývoj platformy Mono (tedy .NET pro Linux). Ximian koupil v roce 2003 Novell a stalo se tak cíleně, protože v té době byl již rozjednán nákup linuxové distribuce SuSE. V současné době do projektu nejvíce přispívají nezávislí dobrovolní programátoři (kolem 70 %) a společnosti Red Hat a Novell. Zmínil bych několik dalších komerčních subjektů jako je Collabora, CodeThink, Openismus, Lanedo, Fluendo, Intel a Nokia, které udělaly kus práce v oblasti multimédií, technologie Maemo a dalších.<br /><br />Gnome je open-source projekt a je distribuován pod licencí GNU GPL. Tato licence nezakazuje vytvářet deriváty Gnome, právě naopak. Celá myšlenka svobodného softwaru je postavená na odvozování. Licence GNU GPL se soustředí hlavně na ochranu práv uživatele softwaru. Musí mít přístup k (funkčnímu) zdrojovému kódu. V příští verzi Ubuntu se Canonical rozhodl nahradit jednu klíčovou komponentu z Gnome svojí vlastní. A na internetu je rozruch.<br /><br />Stejně jako řada jiných distribucí Ubuntu&nbsp;používá spolu s Gnome také X.Org server. Tento software má velmi bohatou historii, a díky tomu má i spoustu bolístek. Je to poměrně komplexní záležitost, která na druhou stranu poskytuje dostatečnou flexibilitu a mnoho možností, které jiné operační systémy jako je MacOS nebo Windows nabídnout nemohou.<br /><br />Canonical nyní oznámil, že do nové verze své distribuce (pravděpodobně 11.10) změní také X Window server - X.Org nahradí projektem Wayland, který vytvořil a vyvíjí zaměstnanec Red Hatu. Všiml si totiž jedné věci. Dnešní moderní akcelerované desktopy totiž nevyužívají velké množství funkcí systému X Window, ale jen její menší části. Proto se rozhodl napsat nový X Window server, který bude obsahovat právě jen tuto omezenou část, což dnešním desktopovým distribucím bohatě stačí. Výsledek je pouhé čtyři tisíce řádků kódu v jazyku C, to je velmi výrazné zjednodušení. Už žádné trhání obrazu, všechno je akcelerované.<br /><br />Změna bude hodně bolet. A to ještě víc, než u výše uvedené komponenty Gnome Shell, která je momentálně zhruba ve stejném vývojovém stádiu, jako náhrada od Canonicalu program Unity. Proto také to posunutí až na příští stabilní verzi. Jsem zvědavý, jak se Canonical popasuje s výrobci ovladačů grafických karet, kteří musejí zaimplementovat technologii KMS. Bude to hodně zajímavé.<br /><br />Canonical přistupuje k vývoji proaktivně. Nečeká, až se mainstream projekty rozhodnou k nějakému radikálnějšímu kroku. To by se také nemusel dočkat. Tento přístup je zcela zdravý a naprosto v pořádku.<br /><br />A jádro? Největší bomba se nekoná. Ubuntu bude mít v příštích verzích stále linuxové jádro. I když - kdo ví.