---
layout: post
title: Sáblíková bere ve Vancouveru první zlato
date: 2010-04-23
tags:
- oldblog
---

<h1>{{ page.title }}</h1>
<b>Den Haag, 15.2.2010</b> (od našeho zvláštního zpravodaje): Když v holandském „sportu“ budete chtít brusle, pravděpodobně vám prodavač nejprve nabídne rychlobruslařské. Pokud budete v tom nesprávném obchodě, mohou to být taky jediné brusle v nabídce. Hokej se zde příliš nehraje, zato rychrobruslení je v Holandsku téměř národní sport. Jednou za uherský rok (doslova) zde kanály zamrznou natolik, že se po nich jede legendární dvěstěkilometrový závod na bruslích. Letos to skoro vyšlo - klemra je pořádná, ale kde nic tu nic.<br /><br />Na letošní zimní olympiádu vypověděl holandský rychlobruslařský tým smlouvu s firmou Nike, protože odborníci z Technické univerzity v Delftu vyvinuli nový materiál pro rychlobruslařské dresy. Neuvěřitelný materiál z Marsu. Prý závodníky zrychlí.<br /><br />Když jsem se dnes kolegy ptal, jak je možné, že kanadský režisér si během přímého přenosu žen na tři kilometry opakovaně (a trošku jednostranně) vybíral do záběru rozcvičující se holanďanky, holandské fanoušky, holandského trenéra (zatímco se dvě jiné závodnice chystaly na startu), odpověděl mi: „Je to jasné - oni totiž vědí, že na tenhle sport se dívá jenom Holandsko.“<br /><br />Zatímco muži byli úspěšní a brali jednu medaili, holandským závodnicím včera ani dresy nepomohly. Jak asi víte - závod na tři kilometry vyhrála fantastickým časem Martina Sáblíková. Mimochodem, když se holanďana zeptáte, aby vyjmenoval tři české sportovce, hned vydechne: „Zablikóva, Šech, Jáchr.“<br /><br />Doufejme v další medaile, snad nebudou bramborové. Mimochodem ne nadarmo platí, že brambory jsou nesledovanější potravinovou komunitou. Kdyby se s nimi něco nedejbože stalo, polovina lidí umře na hlad. Jsou totiž daleko výživnější než rýže. To si velmi dobře uvědomují také holanďané. Nejen že brombory pěstují, šlechtí a čile s nimi obchodují, ale především je konzumují. A to prosím ve velkém.<br /><br />Vždycky jsem měl za to, že kvalitní hranolky najdete vždycky u McDonalds. Pokud jste v Holandsku, pro hranolky nechoďte do tohoto řetězce, ale navštivte nějaký z mnoha stánků. Dělají je totiž z čerstvých brambor – žádné předsmažené zmraženiny. Nádhera.<br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>