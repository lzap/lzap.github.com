---
layout: post
title: Cisco Linksys SPA-951
date: 2010-04-22
tags:
- oldblog
---

<h1>{{ page.title }}</h1>
<div class="dokuwiki export"><h1><a href="http://www.blogger.com/post-create.do" id="cisco_linksys_spa-951" name="cisco_linksys_spa-951"></a></h1><div class="level1">Velmi špatné zkušenosti s VoIP telefonem WELL mne donutily přitlačit na  pilu a zakoupit si něco pořádného. Dnes večer jsem se konečně dostal k  rozbalení krabice přístroje Linksys SPA-951 (firmu Linksys koupila firma  Cisco), která mi zde ležela celý den. Tak trochu jsem počítal s tím, že  něco nebude v balení (obyčejně to bývá zdroj – přístroj umí brát  energii přes ethernet), ale kupodivu jsem našel vše, tedy kromě návodu  (přečíst jsem si mohl jen stručný leták v angličtině). Na to jak je menu  rozsáhlé (nemluvě o webové konfiguraci) mohlo být součástí alespoň CD,  nicméně stažení <acronym title="Portable Document Format">PDF</acronym>  souboru mi trvalo asi 5 vteřin. Správné políčko, do kterého zapsat  login, heslo a adresu SIP proxy jsem nehledal dlouho a ihned jsem  otestoval volání na echo službu společnosti VoIPEX (číslo <b>850</b>).<br /><br />Trošku mě zarazila absence hesla pro webový přístup, ale to jsem si  nastavil ihned, jak jsem tento fakt zjistil. Webová konfigurace je pěkná  a rychlá (v javascriptu) a funguje ve všech prohlížečích – já jsem  použil Konqueror. Kvalita spojení byla výborná, zvuk čistý a zpoždění  minimální. Telefon nabízí velmi komfortní věci (jedná se o  polo-manažerský přístroj), ale na bližší ohledání dnes určitě není čas  (on asi nikdy nebude). Telefonní seznam se zobrazuje na velikém LCD  displeji, je možno do telefonu stahovat melodie a dělat podobné  vylomeniny. V základu jsou dvě linky, mezi kterými můžete přepínat (s  možností přechodu na 4 pomocí rozšiřujícího modulu). Pro mně však bylo  rozhodující, aby telefon fungoval spolehlivě. Jestli bude, tak o tom se s  vámi podělím v některým z příštích zápisků. </div></div><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>