---
layout: post
title: Miniaturní webový server
date: 2010-10-07
tags:
- fedora
---

<h1>{{ page.title }}</h1>
Jelikož ladím nějaké věci ohledně kickstartů na Fedoře a RHELu (<a href="http://fedoraproject.org/wiki/Anaconda/Kickstart">kickstart</a> = instalace bez interakce uživatele), potřeboval jsem nějaký jednoduchý HTTP servřík. Nejlépe úplně malinkatý. Ačkoliv existuje plno různých skriptů (www server v Pythonu, Perlu, Bashi, Tcl), zvolil jsem prográmek <a href="http://code.google.com/p/mongoose/">mongoose</a>.<br /><br />Jedná se o miniaturní web server (RPM balíček má 30 kB a obsahem je jen binárka a manuálová stránka). Stačí se postavit do adresáře, který je třeba na chvíli vystavit přes http protokol, a program spustit. Aktuální adresář je ihned dostupný přes port 8080. Další konfigurační možnosti jdou nastavit přes přepínače, případně konfiguračním souborem. Je to až k neuvěření, ale program umí CGI i SSL. Ačkoli jeho starší verze bylo možné spouštět přes xinetd, aktuální to již neumožňuje.