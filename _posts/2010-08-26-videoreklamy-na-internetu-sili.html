---
layout: post
title: Videoreklamy na internetu sílí
date: 2010-08-26
tags:
- internet
- adsl
---

<h1>{{ page.title }}</h1>
V poslední době se na internetu množí video obsah, to zaznamenali asi všichni. Uvědomili si to také vydavatelé obsahu, takže přibývá specializovaných video serverů (např. hulu.com populární v USA) a mediální domy přidávají do zpravodajských serverů více pohyblivých obrázků. Jak se říká - obrázek je někdy lepší než tisíc slov. Pravda.<br /><br />Média, která mimochodem kolem sebe tolik prskají na téma <i>zpoplatnění webových portálů</i>, získávají do rukou neuvěřitelný marketingový nástroj. Jedno shlédnutí lze doslova "oblepit" reklamními bloky. Jeden se umístí před klip, druhý za něj. Kromě toho lze díky technologiím jako je Flash nebo HTML5 reklamu umísťovat i přímo do videa. Tomu se žádný banner nevyrovná.<br /><br />Jako příklad uvedu video z <a href="http://zpravy.idnes.cz/glosa-s-pompou-predstavili-novy-okruh-nikdo-ale-neprisel-nevidane-10g-/domaci.asp?c=A100826_1439058_domaci_mku">článku na iDNES</a> o otevření nového pražského okruhu. U dvouminutového klipu se diváci mohou těšit na videoreklamu před a za klipem, a na "přídavek" v podobě dvou textových reklam zasahujících na polovinu celé video-plochy. Pochopitelně se zavíracím tlačítkem tak malým, aby se divák neměl šanci trefit a omylem tak na reklamu klikl. <br /><br /><object width="460" height="302"> <param name="movie" value="http://g.idnes.cz/swf/flv/test/player.swf"></param><param name="flashvars" value="configURL=http://servis.idnes.cz/stream/flv/data.asp?idvideo=V100825_170207_tv-zpravy_sha"></param><param name="allowfullscreen" value="true"></param><param name="allowscriptaccess" value="always"></param><embed src="http://g.idnes.cz/swf/flv/test/player.swf" flashvars="configURL=http://servis.idnes.cz/stream/flv/data.asp?idvideo=V100825_170207_tv-zpravy_sha" type="application/x-shockwave-flash" allowscriptaccess="always" allowfullscreen="true" width="460" height="302"></embed> </object><br /><br />Zdá se, že jsme ve fázi, kdy si média budou diktovat podmínky a diváci je budou muset zatím akceptovat. V této oblasti zatím panuje volnost a je na divácích, jak budou na tuto reklamní smršť reagovat. Já doufám, že ji budou odmítat a odcházet na takové portály, které budou s reklamou zacházet pokud možno s citem.<br /><br />Z technického hlediska jsme si videoreklamou na webu pohoršili. A to z jediného důvodu - efektivně ji blokovat je o mnoho těžší, než je tomu u bannerů. Pakliže grafické a textové reklamy byly možné blokovat na úrovni HTTP protokolu, u videoreklam je to díky specializovaným Flash/HTML5 přehrávačům složitější. Každý je jiný, každý funguje naprosto jinak. Moje první pokusy ukázaly, že blokování některých serverů dodávajících reklamní videoobsah (před/za klip) vede na různých mediálních portálech k různým výsledkům. Některé videopřehrávače zahlásí chybu a po potvrzení klip nakonec přehrají, jiné odmítnou pracovat. S textovou reklamou je to ještě těžší.<br /><br />Existují sice nějaké zárodky reklamních blokovačů, ale obvykle fungují jen na omezený seznam serverů (YouTube). Cesta by mohla být přes specializovanou komponentu (nebo proxy), která by odhalila videoproud po HTTP protokolu a zaměnila ty reklamní za krátké sekundové (černé) bloky.<br /><br />Čekají nás krušné časy.