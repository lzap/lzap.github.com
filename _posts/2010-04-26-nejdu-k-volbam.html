---
layout: post
title: Nejdu k volbám!
date: 2010-04-26
tags:

---

<h1>{{ page.title }}</h1>
Poprvé v životě nejdu volit do Poslanecké sněmovny. Z jednoduchého důvodu - prostě to nezvládnu.<br /><br />Nejsem ten typ, co by o sobě tvrdil, že nemá na nic čas - že jsem "byzy". Na důležité věci si čas najít umím. A tohle je důležitá věc. Zajímám se o to, kdo mi bude po následující volební období vládnout, navíc v době, kdy se doslova "roztahuje" z mého pohledu nesympatická a populistická ČSSD. Podle mého názoru je to díky totální neschopnosti pravicových stran. Nad ODS by dnes snad vyhrála i levnější reklamní agentura, ale to teď nechme stranou.<br /><br />Nikdy jsem nemusel volit v zahraničí - měl jsem asi štěstí. Jednou jsem měl na mále, ale podařilo se mi vše naplánovat tak, abych byl kýžený víkend v ČR. Tentokrát mi to nevyjde, i když jsem měl původně v plánu jet domů v termínu, který byl pro mě krajně nevýhodný. Tak moc jsem chtěl volit.<br /><br />Když se ozvala matka příroda a přilepila na několik dní skoro všechna evropská letadla na zem, začal jsem tušit problémy. Pochopitelně jsem už nesehnal letenku, takže jsem tento víkend trávil sám (u počítače mimochodem). Můj úsměv, který vytvořila vidina víkendového lenošení s notebookem v posteli, ztuhl ve chvíli, když jsem si začal pročítat podmínky voleb mimo ČR.<br /><br />Velice krátce by se to dalo shrnout takto: notářsky ověřený podpis, vydán volební průkaz, doručeny volební lístky, nahlášeny volby na dané ambasádě. Zní to jako čtyři jednoduché věci. Každá jednotlivá věc je však dosti komplikovaná, pokud se člověk nedostane domů. A já se nedostanu, protože plány na další víkendy jsou pevně dané. Den královny, pracovní víkend a návštěvy.<br /><br /><i>Mimochodem kdyby někdo z mých přátel měl ještě zájem přijet na návštěvu - tak má smůlu.</i><br /><br />Jistě, asi by to nějak šlo. Jsem přesvědčen o tom, že kdybych kolem toho skákal 3 dny vkuse, asi bych si to vyřídil i na dálku. A třeba existuje jiné řešení, nějaká zkratka. Nebo je moje interpretace volebního zákona mylná, Jirko? Tak jako tak, znám se dobře, že raději předejdu nějaké zbytečné inzultaci na českém nebo holandském úřadě a k volbám (nejspíš) letos nepůjdu.<br /><br />V poslanecké sněmovně funguje médii tolik propagované "párování". Když poslanec nemůže přijít hlasovat, prostě se oponent "vypáruje". Takže pokud existuje nějaký čtenář mého blogu koketující s myšlenkou dát hlas červeným nebo oranžovým, nechť se mi ozve. Nějak se už dohodneme... ;-)<br /><br /><i>Silně pochybuji, že nějaký takový jedinec vůbec existuje. Ovšem když člověk zváží situaci na pravicové politické scéně, možná by nebyl ani překvapen...</i><br /><br /><object width="640" height="385"><param name="movie" value="http://www.youtube.com/v/MLfFhdcXJhA&hl=cs_CZ&fs=1&"></param><param name="allowFullScreen" value="true"></param><param name="allowscriptaccess" value="always"></param><embed src="http://www.youtube.com/v/MLfFhdcXJhA&hl=cs_CZ&fs=1&" type="application/x-shockwave-flash" allowscriptaccess="always" allowfullscreen="true" width="640" height="385"></embed></object>