---
layout: post
title: Dobrý OGG/Vorbis enkodér pro Windows
date: 2010-04-23
tags:
- oldblog
---

<h1>{{ page.title }}</h1>
Světe div se, ale nejlepší enkodér pro OGG/Vorbis je ten oficiální – oggenc2.exe. Alespoň podle mého názoru. Je velmi rychlý a výsledky jsou více než uspokojivé. Pokud byste si ve Windows chtěli převést celou kolekci do formátu OGG aniž byste přišli o id3 tagy, máte dvě možnosti. Za prvé hledat na internetu nějaký freeware/shareware, který by to uměl. Za druhé použít fooBar 2000 verzi 1.0.1 nebo vyšší. A za třetí vytvořit si skript nebo dávkový soubor – ale to je příliš složité kvůli těm zmíněným tagům. To se nepočítá.<br /><br />FooBar je totiž nejen skvělým hudebním přehrávačem pro Windows (podle mého názoru vůbec nejlepším a nejrychlejším), ale umí také spoustu věcí. Kromě jiného grabovat CD a převádět mezi audioformáty. Stačí tedy album nahrát do kolekce a pravým tlačítkem dát položku Convert. Na výběr máte spoustu možností – od výstupního formátu a kvality přes názvy souboru, normalizaci, DSP či funkci ReplyGain. Pak se fooBar zeptá na cestu k programu oggenc2.exe, který si stáhnete z oficiálních stránek Vorbis a jde se na to.<br /><br />Úplně nejlepší je využití více jader u moderních procesorů – fooBar chytře na dvoujádrovém procesoru kóduje ve dvou instancích programu oggenc2. Pro porovnání fooBar a oggenc2 byli 12x (slovy dvanáckrát) rychlejší při kódování mé kolekce, než jeden freewarový nástroj určený pro tento účel. To je docela slušný výsledek.<br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>