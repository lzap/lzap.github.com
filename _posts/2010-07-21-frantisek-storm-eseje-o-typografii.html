---
layout: post
title: František Štorm - Eseje o typografii
date: 2010-07-21
tags:
- knihy
---

<h1>{{ page.title }}</h1>
Musím se přiznat, že před čtením téhle knížky (vydalo nakladatelství Revolver Revue) by mi snad ani nevadilo, kdyby všechny texty na světě byly vysázeny jedním řezem. Třeba Arialem. Ne, teď už si opravdu dělám srandu. O kvalitě fontů ve Windows jsem si nikdy nedělal iluze. Nicméně jako technicky orientovaný člověk mám přehled o designu asi jako můj děda na poli podepisování kořenové DNS zóny. Mimochodem - co to proboha furt podepisují a proč se o tom tak píše?<br /><br />Dotažnice, serif, přesah nebo účaří. Tak těmito pojmy se to v knize přímo nehemží. Není to totiž typ knihy, která by vysvětlovala, jak se dělá font. Jsou to mírně navazující eseje na téma typografie. Proč se dělá font? Jak se při výrobě postupuje? Jak se odborníci navzájem ovlivňují? A co duchovní pohled? Knížka ani tak neodpovídá na spoustu otázek, které jsem pochopitelně měl. Prostě ji přečtete, možná se dozvíte pár věcí a minimálně si odnesete inspiraci.<br /><br />Fontů totiž je v knížce mnoho. Různé ukázky nápisů, kusy textů nebo dokonce celé vzorníky. Autor velmi často řez rozebírá, ať už se jedná o jeho dílo, nebo jeho kolegů. Čtenář se naučí dívat se na fonty jinak. To je věc, kterou jsem si kromě příjemného pocitu z knížky odnesl.<br /><br />Součástí díla je také jedinečný kupon s kódem pro <a href="http://www.stormtype.com/eseje.php">stažení</a> dvaceti OpenType fontů zdarma. Dnes jsem si svoje fontíky stáhl a v balíčku jsem našel nádhernou bezpatku Sebastian, patkového bratříčka Serapion, tlustého Negra, nepravidelnou Alcoholicu a nebo industriální Teuton. Ten se mi líbil už při čtení knížky.