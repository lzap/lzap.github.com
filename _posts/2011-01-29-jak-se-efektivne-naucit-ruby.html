---
layout: post
title: Jak se efektivně naučit Ruby
date: 2011-01-29
tags:
- ruby
---

<h1>{{ page.title }}</h1>
Už několik týdnů se intenzivně učím jazyk Ruby. Potřebuju ho k výkonu povolání, protože začínám pracovat na některých projektech psaných v Ruby on Rails. Prošmejdil jsem nějaké ty tutoriály, koupil jednu tištěnou knížku která <a href="http://www.root.cz/clanky/kniha-zaciname-programovat-v-ruby-on-rails">nestála za nic</a> a jednu <a href="http://pragprog.com/titles/ppmetr/metaprogramming-ruby">elektronickou</a>, která je parádní. Ta je ovšem už pro pokročilé. Čím je ale lepší začít?<br /><br />Pokud už máte předchozí zkušenosti s programováním, vrhněte se do toho po hlavě. Sajta <a href="http://rubykoans.com">Learn Ruby with the Koans</a> nabízí skvělý způsob. Potřebujete jen editor (tj. Vim). Stáhnete si balíček souborů s unit testy a jednoduchým frameworkem pro jejich spouštění. Máte před sebou jediný úkol. Všechny je zprovoznit.<br /><br />Bomba je to veliká, jako celá Afrika. Nečtete totiž žádné nudné texty. Žádné tutoriály. Žádná písmenka a nekonečné přepínání oken případně listování v knihách. Prostě ty úkoly vyřešíte. Veškeré instrukce a nápověda jsou v komentářích u jednotlivých úkolů. S prací začínáte zhruba 2 minuty po rozbalení balíčků a přečtení čtyř odstavců instrukcí na stránce.<br /><br />Když jsem to poprvé spustil a uviděl nápis "You have not yet reached enlightenment; your path thus far is 0 out of 274 tests" ozvalo se křupnutí. To byly moje prsty. Jde se na to. <br /><br />Jak se říká jeden příklad je lepší než tisíc slov. Já bych to celé asi nazval TDL - Test-Driven Learning. Myšlenka za milión. Ozlatit autory. Na rukou nosit.