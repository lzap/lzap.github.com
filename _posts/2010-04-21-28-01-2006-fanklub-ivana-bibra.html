---
layout: post
title: 28. 01. 2006 Fanklub Ivana Bíbra
date: 2010-04-21
tags:
- oldblog
---

<h1>{{ page.title }}</h1>
Po dlouhém rozmýšlení jsem se nakonec rozhodl založit oficiální fanklub Ivana Bíbra. Členství ve fanklubu je zdarma a je podmíněno získáním originálního podpisu, který můžete získat na adrese:<br /><br />  Fanklub Ivana Bíbra<br />  Lukáš Zapletal<br />  U lávky 2<br />  77200 OLOMOUC<br /><br />Ivan Bíbr je legenda a je přiřazován k takovým velikánům, jako byl Albert Einstein nebo Tomáš Baťa. Je to nevyčerpatelná studnice linuxových zkušeností, nelítostný vůči distribuci Gentoo, nezlomný piják kvasnicového piva a zejména proslulý gurmán.<br /><br />Ivan Bíbr je známý také tím, že příliš neholduje kuřecímu masu. O to větší překvapení pro mě bylo, když přijal pozvání do restaurace KIKIRIKI (kuřecí maso na všechny způsoby). Chvíli listoval jídelním lístkem, načež zavolal číšnici a překvapil ji slovy „chci, co byste si sama dala“. Číšnice se mu to chvíli rozpačitě snažila vymluvit, ale nakonec splnila jeho přání. Ivan byl spokojen.<br /><br />Asi za hodinu pak Ivan trochu polekal čišnici, když chtěl znovu jídelní lístek. Tentokrát si však již objednal jen polévku: „Zapomněl jsem, že si ji chci dát.“<br /><br />Jako vždy byla naše session velmi plodná. Poté jsme se přesunuli na kvasnicové pivo k Limpě, Ivan ještě stačil Vlastovi Ottovi vypálit na notebooku DVD s „jeho“ jazzem, několikrát zopakovat, že techno není hudba a opakovaně hanil Gentoo Linux (v žertu). Večer jsme ukončili na bowlingu v Atlantu. Oba jsem, značně posílen dvanáctistupňovým pivem, které jsem po celý večer konzumoval, vyzval k souboji – a prohrál jsem na celé čáře. Vysloužil jsem si dokonce nálepku Žlábek, kterou mě Ivan častoval pokaždé, když jsem chytil tu proklatou kouli do ruky.<br /><br />Nakonec jsme si stopli taxík a jeli domů. Zkušený harcovník za volantem krátkým rozhovorem zjistil, nakolik jsme opilí, načež mě „stáhnul“ o padesát korun českých. Nevíte, proč mě dneska tak bolí hlava? <br /><br />Update: IB samozřejmě Gentoo nehaní, ale nikdy si neodpustí poznámku typu „nechtělo se ti kompilovat?“ a podobně.