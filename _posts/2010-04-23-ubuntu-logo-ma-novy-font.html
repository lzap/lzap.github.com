---
layout: post
title: Ubuntu logo má nový font
date: 2010-04-23
tags:
- oldblog
---

<h1>{{ page.title }}</h1>
Zatímco komentátoři donekonečna rozebírají nový vzhled přicházejícího Ubuntu 10.04 a diskutují nad tím, jestli je dobře nebo špatně mít zaoblené rohy a tlačítko pro zavření okna vpravo nebo vlevo (mně je to jedno), mně zaujala jiná věc.<br /><br />Styl Canonicalu a Ubuntu se sjednocuje, a to v modernější design. Canonical zadal londýnské firmě vyrábějící fonty zakázku na nový font s názvem Ubuntu, který bude použit pro loga Ubuntu i Canonicalu. Studio již má hotov první prototyp, který stačí na vysázení zmíněných názvů, a bude pokračovat v rozšíření až na západní, arabské, hebrejské a cyrilické abecedy. Dočkáme se jich pravděpodobně ve verzi 10.10. Naše „centrálněevropská! tam bohužel není, ale jelikož bude font svobodný, dá se očekávat, že se našich „husarských“ kousků v podobě háček a čárek dočkáme.<br /><br />Zadání znělo jasně – font pro denní použití, nadpisy, vlastně pro celou komunitu. Takže to vlastně není jen brand font. Ubuntu se tedy řadí mezi zákazníky studia Dalton Maag vedle společností jako je Škoda, Puma, Tesco, BMW, UBS nebo Vodafone.<br /><br />Cílem je sjednotit vzhled jak pro koncové uživatele, tak pro business. Ubuntu a Canonical bude mít společný vzhled. Kdykoli uvidíte reklamu na služby Canonicalu, nebo desktop koncového uživatele, uvidíte to samé. Z Ubuntu se již stala značka kvality, Canonical ji chce logicky využít i podpořit.<br /><br />Vidíme, že Canonical nejen jde s dobou, on taky zachycuje současný trend Cloud Computingu a Netbooků. Mark Shuttleworth dokazuje, že má prostě čuch na to, co bude mít úspěch. Ještě by se Canonical měl pokusit o průnik na mobilní telefony.<br /><br />Na nové Ubuntu se moc těším. Hlavně proto, že chci konečně doma konsolidovat desktop PC a po tom množství aktualizací konečně nahodit „čistou instalaci“. Nové Ubuntu bude mít prodlouženou podporu a já doufám, že to bude úspěšné a stabilní vydání.<br /><br />Jestli jsou rohy oblé, nebo tlačítko vlevo – je to všechno jedno. Nastavím si styl, jaký mi vyhovuje. Myslím ale, že si zvyknu. Už pro to, že pokukuju po notebooku od Apple…<br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>