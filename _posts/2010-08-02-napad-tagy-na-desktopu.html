---
layout: post
title: Nápad - tagy na desktopu
date: 2010-08-02
tags:

---

<h1>{{ page.title }}</h1>
Potřeboval bych jednu věc. Líbí se mi koncept tagů (tags), které jsou na webu. Objekty na webu (2.0) návštěvníci sami kategorizují. Ať už jsou to články, obrázky nebo hudba, celý koncept funguje tak nějak sám. Není třeba vymýšlet kategorie předem. Systém tagů je v kurzu zejména u sociálních webových služeb.<br /><br />Něco podobného bych chtěl na desktopu. Příklad. Mám hromadu stažených skladeb z Jamenda, rád bych si je kategorizoval podobně - pomocí tagů. Existuje nějaký program, který by mi to umožnil? Hrozně rád bych pak docílil toho, abych měl v určitém adresáři symbolické linky na jednotlivé tagy a já mohl brouzdat hned v několika (2-3) úrovních prostým procházením adresářů.<br /><br />Tento koncept by mohl fungovat na jakékoli soubory. Kreslíte a máte spoustu kreseb? Chcete si je kategorizovat? Nebo snad fotky? Dokumenty?<br /><br />Takový program by měl tedy umožnit jednak efektivní kategorizaci souborů (tj. zadávání tagů), ukládání do databáze (nebo souboru - prostě někam) a za třetí vytvoření struktury symbolických odkazů. Existuje něco, co by mi v tomto pomohlo?<br /><br />Přemýšlím o tom vytvořit malý prototyp (program), který by mi to umožnil. Využil by to někdo také? Má tento koncept smysl? Díky za komentáře!