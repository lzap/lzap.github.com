---
layout: post
title: RHEL 6 je hotov
date: 2010-11-10
tags:
- rh
- rhel
---

<h1>{{ page.title }}</h1>
Možná mi to nebudete věřit, ale manželka detektiva Columba existuje a Red Hat Enterprise Linux 6 opravdu vyjde tento rok. Bylo nesmírně zajímavé každý den sledovat LCD obrazovku s počtem chyb, které ještě blokují vydání "relu-siks". Doslova každým dnem se číslo zmenšovalo. Tento nejvíc očekávaný linuxový operační systém současnosti byl právě <a href="http://www.redhat.com/promo/Red_Hat_Enterprise_Linux6">oficiálně oznámen</a> společností Red Hat (kompletní <a href="http://www.redhat.com/about/news/prarchive/2010/new-standard.html">tisková zpráva</a>). Ve firmě vypuknou oslavy, jako snad nikdy před tím. Bylo to zřejmě největší a nejtěžší vydání v historii firmy. <br /><br />Red Hat k vydání RHELu vždy přistupuje formou "až bude otestovaný". Veřejnost tedy nikdy neslyšela žádné datum, ačkoli se v zákulisí o různých termínech vždy šuškalo. Bylo známo jen "na konci roku 2010". Je to pochopitelné - společnost Red Hat chce vždy dodat to nejkvalitnější možné. A v případě Red Hat Enterprise Linuxu se jim to myslím podařilo. Šestka bude bezesporu nejúspějšnějším vydáním vůbec a firmu čekají doufejme "<a href="http://www.google.com/finance?chdnp=1&chdd=1&chds=1&chdv=1&chvs=maximized&chdeh=0&chfdeh=0&chdet=1289422800000&chddm=84847&chls=IntervalBasedLine&q=NYSE:RHT&ntsp=0">znaté časy</a>" ;-)<br /><br />Spolu s vydáním Red Hat Enterprise Linuxu je oficiálně oznámena dostupnost produktu <a href="http://www.redhat.com/red_hat_network/">RHN Satellite</a>, na kterém v Red Hatu také pracuji. Hlavní novinkou nové verze (5.4) je podpora RHELu 6 včetně nového systému předplatného.<br /><br />Nezbývá než pogratulovat nejen kolegům z BaseOS, ale všem, kteří se na vydání podíleli. Díky patří také široké komunitě nejen kolem samotného RHELu, ale i kolem distribuce Fedora, ze které RHEL vychází.<br /><br /><i>Tento příspěvek je čistě názorem autora blogu a nesmí být chápán jako postoj společnosti Red Hat Inc., nebo Red Hat Czech, s.r.o.</i>