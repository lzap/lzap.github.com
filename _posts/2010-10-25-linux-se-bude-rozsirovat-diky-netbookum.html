---
layout: post
title: Linux se bude rozšiřovat díky netbookům a tabletům
date: 2010-10-25
tags:
- ubuntu
---

<h1>{{ page.title }}</h1>
Je to až k nevíře, jak může mobilní (a nyní také tabletový) trh ovlivňovat svět počítačů. Firma Apple nedávno oznámila rozšíření slavného App Store i pro MacOS. Programy pro MacOS se do budoucna budou distribuovat a instalovat výhradně přes App Store. Zdá se, že model prodeje aplikací pomocí speciálního distribučního kanálu je nejen úspěšný a výnosný, ale zejména výhodný. Apple má plnou kontrolu nad tím, co si uživatelé mohou na svoje zařízení (v budoucnu i na počítač a notebook) nainstalovat. <br /><br />Podobně jde na to Google s Android Marketem, Nokia a mnoho dalších firem. Projekty podobné Apple Storu nebo Android Marketu rostou jako houby po dešti. Výrobci se snaží nezaspat, chtějí být připraveni. Obchod s aplikacemi dnes chce mít snad každý.<br /><br />Ubuntu se nám v posledních verzích začíná více a více podobat systému MacOS. Nejdřív tu byla Ubuntu Music Store (iTunes), pak přesun tlačítek ovládání oken vlevo, eye-candy, oddělené nabídky a inovativní pracovní prostředí (Unity). Tohle jsme už někde viděli. A App Store? Ten už Ubuntu má dávno (Add/remove programs).<br /><br />Mark Shuttleworth dnes oznámil, že v příští verzi Ubuntu bude základním pracovním prostředím Unity. Potvrdil tak moji předpověď, nicméně nečekal jsem tento krok tak brzo. Ubuntu Netbook edition byla jen meziverze, která podle mého názoru zanikne a "sloučí" se s hlavní verzí. Mark slibuje start příští verze do sedmi sekund.<br /><br />Jak porazit Microsoft i na desktopech? Stačí využít aktuálního mobilního, televizního (IPTV) netbookového a tabletového boomu. Základem je perfektní přístup na internet, rychlý start, fotky, videa, snadná instalace (placených) aplikací. Tohle všechno Ubuntu už má. Jakmile se tyhle technologie rozšíří mezi masu, lidé si je oblíbí. Na úkor "velikých" počítačů a notebooků. Ty budou používat stále méně. Na nich budou Windows.