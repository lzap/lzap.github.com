---
layout: post
title: Kroupy v Haagu
date: 2010-04-23
tags:
- oldblog
---

<h1>{{ page.title }}</h1>
Přes noc napadlo dalších asi 8 cm sněhu, odpoledne jsem slyšel padat asi 10 minut kroupy. Letiště Schiphol momentálně hlásí, že veškeré odlety jsou zrušeny (včetně pravidelné linky OK do Prahy v 16:30). Ve vzduchu krouží několik letadel a vypadá to, že budou přesměrovány na jiná letiště. Živý internetový stream rádiové komunikace na Schipholu momentálně poslouchá přes sto lidí včetně mě. Možná i proto, že oficiální stránky letiště byly díky kalamitní situaci a nevhodné doby (před svátky) uzavřeny a obsahují pouze textovou informaci o odletech a příletech. Nápor byl asi velký.<br /><br />Momentálně je zřejmě odklizena jedna dráha 27, protože všechno se děje pouze tam. Je zajímavé sledovat na živém internetovém Google Maps radaru, jak operátoři lifrují jeden stroj do vzduchu za druhým a zároveň řadí přistávající stroje za sebou. Tohle bude jistě zajímavá směna, rádio není ani 10 vteřit potichu v kuse. Jelikož je dneska venku opravdu hnusně, o zábavu mám asi postaráno. Bohužel všechny webové kamery jsou přetížené, takže si poslech rádia a sledování radaru nemohu bohužel zpestřit pohledem na plochu.<br /><br />Já letím pravidelnou linkou 16:30 v úterý. Doufejme, že se počasí zlepší.<br /><br />Když se v Haagu vydáte někam po ulici, velmi rychle zjistíte, že holanďané jsou relativně vysocí. V praxi to znamená, že se častěji než kde jinde setkáte s vyloženými obry – ženy nevyjímaje. Onen vysoký evropský průměr možná ještě sráží vysoké procento cizinců (resp. holanďanů jiného původu). Podařilo se mi přijít tomu na kloub.<br /><br />Holanďané příliš neobědvají – alespoň ne tak, jako my. Polévka, hlavní jídlo – nic takového. Většinou to řeší sendvičem, pečivem, salámem a zeleninou. Cpou se prý až večer. Není ani tak důležité co jedí, jako co pijí! V kantýně vidím při obědě více jak polovinu strávníků buď s mlékem, nebo minimálně s jogurtem či pudinkem. Někteří jedinci si nosí dvě čtvrtlitrové krabičky mléka jen pro sebe. Hitem je tady bio-mléko 150ml – to má holanďan na tácu, i když si dá vyjímečně rýži s kuřetem.<br /><br />No a jak všichni víme, mléko obsahuje nějaký ten vápník, který podporuje růst. Aha?! Ha!<br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>