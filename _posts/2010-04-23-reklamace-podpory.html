---
layout: post
title: Reklamace podpory
date: 2010-04-23
tags:
- oldblog
---

<h1>{{ page.title }}</h1>
Aneb jak jsem podpořil open-source, který nyní nesnáším. Když jsem si kupoval svůj nový poklad do kapsy – Cowon iAudio 9 – chtěl jsem potěšit i přítelkyni, a tak ji zakoupil Philips GoGear Spark, který se těší oficiální podpoře od vývojářů programu Songbird. Zakoupením přistroje jde údajně malá částka tomuto týmu, který vyvíjí tento multiplatformní program na správu kolekce, synchronizaci se zařízením a přehrávání hudby. Firma Philips jej zatím ale k přístroji nepřikládá – musíte jej stáhnout. Inu – stáhl jsem.<br /><br />Když jsem jej nainstaloval, tak jsem zjistil, že pitomnější program jsem ještě neviděl. Zlatý FooBar2000. Tohle je nechutně pomalé, ale opravdu nechutně (běží to na technologiích Firefoxu – ale programátoři to zřejmě nezvládli). Podpora přehrávače je asi taková, že na něj umí soubory překopírovat a také zařízení „zresetovat“. Tj. smazat složku Music a DB soubory s kolekcí. Toť vše.<br /><br />To by ale nebylo tak hrozné – musím používat řadu doslova debilních programů každý den. Jenže já jsem přítelkyni zeditoval a opravil metadata celé její kolekce, načež jsem asi po 2 hodinách práce zjistil, že „Edit Metadata“ v Songbirdu znamená jen editace informací v databázi. Metadata souborů (tagy) zůstávají nedotčeny. A jak jsem to zjistil? Program se kousnul a po restartu celá kolekce zmizela. Hotovo. Nazdar bazar.<br /><br />Chtěl bych to vzít zpátky. Reklamuji! Nechci, aby těch pár dolarů šlo programátorům Songbirdu. Ten program je špatný – jak z technologické stránky (zvládnutí programování), tak z designerské (edit metadata – špatné pojmenování, mystifikace uživatele).<br /><br />Zařízení GoGear samotné je fajn. Kopírovat se ale bude v Exploreru…<br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>