---
layout: post
title: Můj nový projekt - Stahovač obalů Covera
date: 2010-04-23
tags:
- oldblog
---

<h1>{{ page.title }}</h1>
Chtěl jsem si jen vylepšit svoji hudební kolekci. Bohužel jsem nenašel žádný program pro Windows/Linux, který by mi umožnil efektivně (rychle) nastahovat obaly k nagrabovaným albům. Skenovat je tedy nechci – to by bylo strašné práce. Vyřešil jsem to tedy „pogeekovsku“. Udělal jsem program. Nazval jsem ho trošku zavádějícím názvem, podobá se mému oblíbenému webovému prohlížeči: Covera – Fastest Album Downloader On Earth.<br /><br />Co umí? Velmi rychle stahovat obaly pomocí rychlých dotazů na Google Image Search. Žádná speciální album-artová služba (kde 80 % mých českých alb chybí), žádný Amazon a jiné šaškárny. Google vyloví ten správný obal raz-dva-tři. Vyhledání + klik na adresář s názvem skupiny a alba = výsledek. Kliknutím na obrázek se zahájí stahování na pozadí, můžete tedy hledat další album. Covera vše ukládá do adresářů, mění velikost i formát dle nastavení. Je to bleskovka, jde to s tím jako po másle.<br /><br />Ti co mají alba řazená formou Skupina/Album to mají blbé, já to dávám formou Skupina - Album (kokrétně tedy ulítleji Skupina Rok Album – ale to je jedno). Do budoucna bych mohl přidat funčnost, aby to fungovalo i tím druhým způsobem ukládání alb (složka ve složce). A třeba to někdo dodělá sám.<br /><br />Veškeré další detaily se dozvíte na webových stránkách <a href="http://sites.zapletalovi.com/covera/">http://sites.zapletalovi.com/covera/</a>, a také na stránkách projektu <a href="https://launchpad.net/covera">https://launchpad.net/covera</a>. Pokouším se vyzkoušet takový model „financování“ – program je open source, ale binárky pro Windows a Linux poskytuji pouze formou „shareware“. Ochrana je takovým primitivním klíčem, nicméně spoléhám na to, že pokud se někomu nechce kompilovat (nebo zjišťovat ve zdrojovém kódu aktuální klíč), tak zaplatí. <br /><br />Takže je čas vyzkoušet Coveru. Jsou dvě možnosti:<br /><br /><br /><ol><li>Stáhnout si Windows Build (funguje ovšem jako demoverze – pro kompletní funkčnost je nutné stisknout Donate knoflík (libovolná částka) a poté obdržet klíč): https://launchpad.net/covera/trunk/1.0r13. Přímý download link. Binárky pro Ubuntu budou brzy (do 14 dní).</li><li>Stáhnout si zdrojáky (GNU GPL v3) a zkompilovat si to „posvojem“.</li></ol><br />Pokud by některý z mých nejbližších chtěl náhodou vyzkoušet Windows binárku, napište mi na mail. S mírně ironickou poznámkou že Linux je lepší pošlu aktuální klíč. Já bohužel momentálně Windows používat musím, ale je to jen dočasné. Do konce léta.<br /><br />Tak a teď si vás kúpim všecky. <br /><br /><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv najdete v <a href="http://static.zapletalovi.com/oldblog">HTML archivu</a>.</i>