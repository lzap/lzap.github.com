---
layout: post
title: Jak vybrat USB hub
date: 2011-02-15
tags:
- fun
---

<h1>{{ page.title }}</h1>
Takovou prkotinu jako je USB hub přece nemůže být těžké vybrat. Prostě zajdu do IT krámu a koupím ten, co se mi líbí. Tak to ne!<br /><br />Naprosto drtivá většina u nás prodávaných HUBů jsou naprosté s****y. Nejsou schopny dodávat dostatek energie pro lačná zařízení typu pevný disk. To samozřejmě za předpokladu, že použijete dodávaný adaptér. Zapojení je uvnitř tak prasácké, že to prostě nepomůže. Nedejbože když potřebujete připojit zařízení více. V mém případě tři MIDI kontrolléry <a href="http://www.stantondj.com/stanton-controllers-systems/system3.html">Stanton SCS System 3</a>. Bez kvalitního HUBu není muziky.<br /><br />Kvalitní HUBy na trhu jsou. Ale ne na tom českém. Našel jsem <a href="http://pc.poradna.net/a/view/309155-minirecenze-usb-hub-ktery-unese-i-zrava-zarizeni">článek</a>, ve kterém IT expert popisuje nákup HUBu ze zahraničí. V diskusi pod článkem je několik tipů, kromě jiného také na sedmiportový Belkin, který má mít údajně stejné "vnitřnosti" jako ten popisovaný ve článku. A skutečně -- v diskuzi <a href="http://www.amazon.co.uk/Belkin-F4U017UK-Desktop-Power-Supply/dp/B003GAMCUW">na Amazonu</a> jej uživatel chválí. Zapojil do něj tři (slovy "t-ř-i"!) pevné disky. To se svým obyčejným HUBem nezkoušejte.<br /><br />Má to háček. To bych to přece nepsal do blogu. Ten model už Belkin nevyrábí. Místo toho má v nabídce dva sedmiportové huby. Zkusil jsem tedy zavolat na Belkin, kde mi ochotný pán pouze potvrdil, že starý model se již neprodává. Z pochoptelných důvodů nebyl schopen potvrdit, jestli je elektronika stejná.<br /><br />Napsal jsem na support Belkinu a agent se mi k mému velkému překvapení ozval. Bohužel mi však byl schopen jen sdělit, že v originálním výrobku je čipset SMSC a v nových modelech pak NEC. Ovšem čipset není všechno. Zajímá mě především napájení.<br /><br />Takže jsem to zkusil. Koupil jsem <a href="http://www.alza.cz/belkin-f5u701-d144439.htm">jeden</a>, který byl dostupný v Alze. A výsledek? Tři stovky šly do luftu. Hub není schopen napájet víc jak jeden disk. Natožpak ještě nějaká ta lačnější zařízení.<br /><br />Takže jaké jsou možnosti? Hledat. Pokud máte tip na HUB, který je kvalitní z hlediska napájení, dejte mi vědět. Ještě zkusím sehnat takzvané Y USB kabely, to jsou takové, které se dodávají k některým přenosným diskům. Umožňují použít dva USB porty ze kterých si vezmou více proudu. Bohužel se samostatně neprodávají. A také bych potřeboval ten s koncovkou typu USB B.<br /><br />Asi to dopadne tak, že objednám ten starý Belkin někde na Amazonu. A nebo <a href="http://www.djtechtools.com/2010/12/12/usb-power-problems-we-can-fix-them/">něco jiného</a>. Ještě před tím zkusím ale <a href="http://usb-kabely.heureka.cz/kabel-usb-napajeci-y-2x-a-a/">USB Y</a> "vidlici". Ta by mohla pomoct.<br /><br /><b>Update</b>: Y vidlice napomohla. Zkusil jsem poslední možnou věc. V krabici s kabely jsem vyhrabal jeden "kratší" kabel (místo originálních 1,5 metru měl jen jeden metr). Zapojil jsem ho - a ihned to šlapalo. Funguje přímé zapojení, a dokonce i přes obyčejný hub. Takže pozor, není to jen o hubu, ale také o kabelu. Původní (nefunkční) má následující značení:<br /><br />E111888 AWM 2725 28AWG/1PR 28AWGX2C 30V VW-1 USB2.0 A TO B (1,5 m)<br /><br />Funkční se bohužel kromě délky a 1PR vs 1P nijak neliší.<br /><br />E251672 AWM STYLE 2725 30V VW-1 28AWG/1P 28AWG/2C FT1 USB2.0 CABLE SHE (1 m)<br /><br />Ačkoliv tyto "kódy" <a href="http://www.everythingusb.com/forums/showthread.php?s=c52644fed6d5a9bd9bc0d8062f6d5954&threadid=12190">něco znamenají</a>, tipoval bych to na tu délku. K mému překvapení se u nás neprodávají jiné délky než 1,5 metru (standardní "k tiskárně"). Budu muset pohledat, mám totiž jen jeden.