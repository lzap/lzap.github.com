---
layout: post
title: Přepínám z Gnome na OpenBox
date: 2010-08-31
tags:
- openbox
- gnomedo
---

<h1>{{ page.title }}</h1>
Jelikož mám dva dny dovolenou, hrál jsem si dneska s nastavením počítače a zejména okenním manažerem. Zkoušel jsem XFCE, které jsem jednu dobu používal. Pak taky LXDE. Všechno to jsou skvělá prostředí, ale nabízejí mnoho funkcí, které stejnak obvykle nevyužívám.<br /><br />Před hledáním toho vhodného pracovního prostředí (kterým bylo doposud Gnome) jsem se zaměřil na aktivity, které dělám. Identifikoval jsem následující: spusť prohlížeč, spusť terminál, pootvírej několik tabů v terminálu, spusť Vim, spusť program XY. Ke spouštění jsem střídavě používal programy Gnome-Do a Launchy. Druhý jmenovaný nežere tolik paměti, ale nemá tolik funkcí.<br /><br />S testováním LXDE jsem narazil na okenní manažer OpenBox. Zjistil jsem, že tenhle program má všechny funkce, které potřebuji. Již v základním nastavení se dobře ovládá a vypadá "rozumně". V mých očích tedy podobně, jako Gnome (Metacity). Funguje zejména klávesa Alt-Tab nebo Win-D a jeho konfigurace je velmi jednoduchá a přímočará. Líbí se mi spouštěcí skript a XML konfigurace rc.xml. Kromě toho pro něj existuje příjemný konfigurační nástroj ObConf.<br /><br />Asi týden jsem si hrál s nastavením, a konečně jsem si vše vyladil ke své spokojenosti:<br /><br /><ul><li>Jako okenní manažer mám nyní <b>OpenBox</b>. Nastavení jsem si mírně vyladil přes ObConf, pár nových klávesových zkratek pak ručně editací .config/openbox/rc.xml.</li><li>Pozadí plochy mi nastaví jednoduchý prohlížeč obrázků <b>feh</b>. S ním jsem si obrázek nastavil a do start skriptu vložil spuštění souboru .fehbg z domovského adresáře.</li><li><b>Gnome-Do</b> mi slouží jako spouštěč aplikací (Alt-Space) i jako skvělý <b>docker</b>. Funguje to podobně jako na MacOS - spuštěné aplikace se mi shromažďují se spouštěči a mají dole "šipky". Tento koncept, který zavedly mimochodem také Windows 7, se mi líbí. Šetří to místo. Navíc Gnome-Do umí inteligentní schovávání - docker "odjede" pryč jen když je přes něj okno.</li><li>Kvůli Gnome-Do spouštím při startu také kompozitní manažer <b>xcompmgr</b>. Ačkoliv Gnome-Do bez něj funguje, tak režim "docker" již nikoliv. Na eye-candy jsem docela alergický, ale OpenBox žádné efekty nemá, takže ať si je klidně spuštěn.</li><li>Pro tray mi poslouží aplikace <b>stalonetray</b> - primitivní tray, který lze spustit samostatně a schovat ho pod otevřená okna. Umí být průhledný a velmi neintruzivní. Já osobně oznamovací oblast při práci nijak nepoužívám - snad jen naprosto&nbsp;výjimečně&nbsp;něco doluji z historie schránky v programu parcellite. Tak ať si tam je.</li><li><b>Conky</b> používám na monitorování systému v takové dost minimalistické konfiguraci. Nejsem z těch, kteří by potřebovali vidět desítky informací - stačí mi spotřeba základních prostředků počítače.</li><li>No a používám pár dalších programů: Google Chrome, Terminal (ten z XFCE), Thunar (občasný souborový manažer), Shotwell na fotky a další obvyklé linuxové věci.</li><li>Nic jiného - na ploše nemám žádný manažer ikon, protože je nepoužívám. Ani nespouštím žádný panel, Gnome-Do mi nabízí vše potřebné.</li></ul><br />Takhle nějak vypadá moje startovací konfigurace OpenBoxu:<br /><br /><blockquote># Globalni konfigurace<br />. $GLOBALAUTOSTART<br /><br /># Nastaveni pozadi plochy (pres program feh)<br />. $HOME/.fehbg &<br /><br /># Kompozitni manazer (vyzaduje ho Gnome-Do)<br />xcompmgr &<br /><br /># Standalone tray vpravo dole (pruhledny)<br />stalonetray --dockapp-mode -t &<br /><br /># Postupny start dalsich aplikaci<br />(sleep 1 && gnome-do) &<br />(sleep 2 && parcellite) &</blockquote><br />A takto nějak plocha po startu. Pozadí plochy berte jako čistě ilustrativní ;-)<br /><br /><div class="separator" style="clear: both; text-align: center;"><a href="http://1.bp.blogspot.com/_M1EyQUCkwUI/THzr7wmnMbI/AAAAAAAAH9U/KJYpZGErznA/s1600/2010-08-31-131252_1920x1200_scrot.png" imageanchor="1" style="margin-left: 1em; margin-right: 1em;"><img border="0" src="http://1.bp.blogspot.com/_M1EyQUCkwUI/THzr7wmnMbI/AAAAAAAAH9U/KJYpZGErznA/s320/2010-08-31-131252_1920x1200_scrot.png" /></a></div><br />Jen pro doplnění přidávám odkazy na <a href="http://www.root.cz/clanky/openbox-poznejte-skutecny-wm/">hezký seriál</a> o OpenBoxu na rootu a také pěkný blogzápisek <a href="http://urukrama.wordpress.com/openbox-guide">OpenBox Guide</a>.<br /><br /><b>Update</b>: Vývoj Gnome Do byl rozdělen na dva programy: Gnome Do a <a href="http://wiki.go-docky.com/index.php?title=Welcome_to_the_Docky_wiki">Docky</a>. Ze samotného režimu Gnome Do se stala samostatná aplikace a vývojáři slibují výbornou integraci obou aplikací přes D-Bus.