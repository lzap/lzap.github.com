---
layout: post
title: Z WIFI na ADSL
date: 2010-08-15
tags:
- adsl
---

<h1>{{ page.title }}</h1>
Tak jsem po dlouhé době změnil poskytovatele domácího internetu. Bohužel oba největší olomoučtí WIFI poskytovatelé nejsou zrovna ukázkou špičkového servisu svým zákazníkům, proto jsem po mnoha problémech a výpadcích nakonec zvolil ADSL od T-Mobile.<br /><br />Jelikož po včerejší bouřce opět vypadl AP kde jsem připojen (Foerstrova), už jsem ani nevyvíjel další nátlak na podporu a služby zákazníkům (o víkendu se stejnak většinou nikoho nedovoláte), a rovnou jsem zprovoznil připravený modem D-Link, který jsem si zakoupil již před měsícem. Služba byla již aktivována a čekal jsem jen na správný okamžik - výpovědní lhůta končí za dva týdny.<br /><br />Mimochodem když jsem službu ADSL objednával a snažil se vytáhnout z operátorky, kdy vlastně dojde k aktivaci a prvnímu účtování služby, tak mi do dalo pěknou práci to zjistit. Až ze třetí operátorky vypadl chlup a sdělila mi, že ačkoli proběhne měření technikem od O2 a i když přijde zpráva od T-Mobile, že služba je <i>aktivní</i>, tak k vlastní aktivaci a <b>počátku účtování</b> služby dojde až <b>při prvním připojení</b> koncového uživatele.<br /><br />Jinými slovy můžete klidně vyčkat, až vám dojdou výpovědní lhůty a podobně. Může to být třeba půl roku.<br /><br />Ačkoli je ADSL obvykle dražší než WIFI, rozdíl v kvalitě je veliký. Stabilní ping na seznam.cz pod 20 ms, měřená rychlost cca 6 Mbps (mám službu ADSL 8 Mbps) a neočekávám tolik výpadků, jako u WIFI. Z rychlosti mám radost, protože ověření linky na portále T-Mobile ukazoval, že v mojí lokaci mohu očekávat nejvíc 4 Mbps. Navíc si službu mohu dát do balíčků s hlasovou službou a ušetřit - člověk se ale musí upsat na 2 roky. Zatím jedu v režimu bez smlouvy a uvidím.