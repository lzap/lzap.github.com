<!doctype html><html lang=en><head><meta charset=utf-8><meta name=viewport content="width=device-width,initial-scale=1"><style>:root{--accent-color:#FF4D4D}</style><title>To je ale velocipédů</title><meta name=description content="engineer in pyjama"><meta name=keywords content="blog,lzap,lukáš,zapletal,linux,tech,oldblog"><meta property="og:url" content="https://blog.zapletalovi.com/posts/2010-04-23-to-je-ale-velocipedu/"><meta property="og:type" content="website"><meta property="og:title" content="To je ale velocipédů"><meta property="og:description" content="engineer in pyjama"><meta property="og:image" content="/images/avatar_rh_512.jpg"><meta name=twitter:card content="summary_large_image"><meta name=twitter:title content="To je ale velocipédů"><meta name=twitter:description content="engineer in pyjama"><meta property="twitter:domain" content="https://blog.zapletalovi.com/posts/2010-04-23-to-je-ale-velocipedu/"><meta property="twitter:url" content="https://blog.zapletalovi.com/posts/2010-04-23-to-je-ale-velocipedu/"><meta name=twitter:image content="/images/avatar_rh_512.jpg"><link rel=canonical href=https://blog.zapletalovi.com/posts/2010-04-23-to-je-ale-velocipedu/><link rel=stylesheet type=text/css href=https://blog.zapletalovi.com/css/normalize.min.css media=print onload='this.media="all"'><link rel=stylesheet type=text/css href=https://blog.zapletalovi.com/css/main.css><link disabled id=dark-theme rel=stylesheet href=https://blog.zapletalovi.com/css/dark.css><script src=https://blog.zapletalovi.com/js/svg-injector.min.js></script>
<script src=https://blog.zapletalovi.com/js/feather-icons.min.js></script>
<script src=https://blog.zapletalovi.com/js/main.js></script>
<script type=text/javascript>var _gaq=_gaq||[];_gaq.push(["_setAccount","UA-16034952-1"]),_gaq.push(["_trackPageview"]),function(){var t,e=document.createElement("script");e.type="text/javascript",e.async=!0,e.src=("https:"==document.location.protocol?"https://ssl":"http://www")+".google-analytics.com/ga.js",t=document.getElementsByTagName("script")[0],t.parentNode.insertBefore(e,t)}()</script></head><body><script type=text/javascript>setThemeByUserPref()</script><header class=header><nav class=header-nav><div class=avatar><a href=https://blog.zapletalovi.com><img src=https://blog.zapletalovi.com/images/avatar_rh_512.jpg alt=avatar></a></div><div class=nav-title><a class=nav-brand href=https://blog.zapletalovi.com>Lukáš Zapletal</a></div><div class=nav-links><div class=nav-link><a href=https://blog.zapletalovi.com/posts/>Posts</a></div><div class=nav-link><a href=https://blog.zapletalovi.com/me/>About me</a></div><div class=nav-link><a href=https://blog.zapletalovi.com/contact/>Contact</a></div><div class=nav-link><a href=https://blog.zapletalovi.com/tags/>Tags</a></div><div class=nav-link><a href=https://github.com/lzap><span data-feather=github></span></a></div><div class=nav-link><a href=https://mastodon.social/@lzap><img class=svg-inject src=/svg/icons/mastodon.svg></a></div><div class=nav-link><a href=https://twitter.com/lzap><span data-feather=twitter></span></a></div><div class=nav-link><a href=https://www.buymeacoffee.com/lzap><span data-feather=coffee></span></a></div><div class=nav-link><a href=https://blog.zapletalovi.com/index.xml><span data-feather=rss></span></a></div><span class=nav-icons-divider></span><div class="nav-link dark-theme-toggle"><span id=dark-theme-toggle-screen-reader-target class=sr-only></span>
<a><span id=theme-toggle-icon data-feather=moon></span></a></div><div class=nav-link id=hamburger-menu-toggle><span id=hamburger-menu-toggle-screen-reader-target class=sr-only>menu</span>
<a><span data-feather=menu></span></a></div><ul class="nav-hamburger-list visibility-hidden"><li class=nav-item><a href=https://blog.zapletalovi.com/posts/>Posts</a></li><li class=nav-item><a href=https://blog.zapletalovi.com/me/>About me</a></li><li class=nav-item><a href=https://blog.zapletalovi.com/contact/>Contact</a></li><li class=nav-item><a href=https://blog.zapletalovi.com/tags/>Tags</a></li><li class=nav-item><a href=https://github.com/lzap><span data-feather=github></span></a></li><li class=nav-item><a href=https://mastodon.social/@lzap><img class=svg-inject src=/svg/icons/mastodon.svg></a></li><li class=nav-item><a href=https://twitter.com/lzap><span data-feather=twitter></span></a></li><li class=nav-item><a href=https://www.buymeacoffee.com/lzap><span data-feather=coffee></span></a></li><li class=nav-item><a href=https://blog.zapletalovi.com/index.xml><span data-feather=rss></span></a></li><li class="nav-item dark-theme-toggle"><span id=dark-theme-toggle-screen-reader-target class=sr-only>theme</span>
<a><span id=theme-toggle-icon data-feather=moon></span></a></li></ul></div></nav></header><main id=content><div class="post container"><div class=post-header-section><h1>To je ale velocipédů</h1><small role=doc-subtitle></small><p class=post-date>April 23, 2010</p><ul class=post-tags><li class=post-tag><a href=https://blog.zapletalovi.com/tags/oldblog>oldblog</a></li></ul></div><div class=post-content><p>Tož abych to bral po pořádku, první čistě holandský dojem (krom těch zelených lokomotiv s mosaznou přílbou na zádech) jsou cihly. A okna. A hlavně velocipédy. A hlavně cihly a okna. Ty cihly, to je lokální barva Hollandu: zelený kraj a v něm domečky z drobných červených, bíle spárovaných cihel, domečky s velkými jasnými okny a zelený kraj s cestami z cihel, po kterých si to tiše hasí velocipédy od jednoho červeného domečku ke druhému; a ty domečky jsou krom z červených cihel udělány hlavně z oken, ze samých oken čistých a velikých a bíle rámovaných, přerozmanitě dělených a dimenzovaných: neboť vězte, že nizozemské stavitelství si dává nejvíce záležet na oknech: zeď je zeď, ale okno, to je díra, element tvárný, který může být větší nebo menší nebo širší nebo vyšší, což, jak se zdá, téměř stačí individualistickým potřebám této země.<br><br>A pak tedy ty velocipédy. Viděl jsem už ledacos, ale tolik kol, jako například v Amsterodamě, jsem ještě neviděl; to už nejsou kola, nýbrž něco hromadného, roje, hejna, kolonie velocipédů, něco podobného bujení bakterií nebo hemžení nálevníků nebo víření mušek; nejkrásnější to je, když strážník na chvíli zastaví proud kol, aby se mohlo přejít přes ulici, a pak opět velkodušně otevře cestu: tu vyrazí celý roj cyklistů, vedený několika přeborníky v kalupu, a šlape si to dál s fantastickou hromadností komářího tance. Znalci místních poměrů ujišťují, že v Nizozemí je toho času na půltřetího miliónu kol, což znamená, že na tři obyvatele, včetně s nemluvňaty, námořníky, královskou rodinou a chovanci chudobinců, připadá jeden velocipéd. Já je nepočítal, ale zdá se mi, že jich bude spíš drobátko víc. Říká se, že tady stačí sednout na kolo, a ono to jede samo; tak hladká a rovná je ta země.<br><br>Viděl jsem jeptišky na kole a sedláky, kteří na kole vedli krávu; lidé svačí na kole a vozí na kole své děti a své psy a milenci šlapou na bicyklech, držíce se za ruce, luzné budoucnosti vstříc; říkám vám, je to národ na kole. Stane-li se kolo do té míry národním zvykem, jest nutno uvážit, jaký asi má vliv na národní charakter. Nuže, řekl bych, že:<br><br><br><ul><li>člověk na kole si zvyká starat se sám o sebe a neplést se druhému do jeho kol;</li><li>čeká na svou příležitost a ihned přišlápne, dostane-li se mu ždibec volného místa;</li><li>maže si to dopředu, aniž by se musel příliš pachtit a aniž by s tím dělal sebemenší rámus;</li><li>i když někdy jezdívá spářen nebo v davu, člověk na kole je více izolován a uzavřen v sebe než lidé pěší;</li><li>kolo zřizuje mezi lidmi jakousi rovnost a stejnorodost;</li><li>učí je spoléhat na setrvačnost</li><li>a vychovává v nich smysl pro ticho jako v bavlnce.</li></ul><br><br>Čímž jsem řekl o kolech víc dobrého, než si o nich myslím; a nyní, když už se mi nemohou pomstít, pravím veřejně, že je nemám rád, jelikož shledávám poněkud nepřirozeným, aby člověk zároveň seděl a kráčel. Kráčet vsedě, i to může mít koneckonců vliv na tempo a vývoj národa. Je možno pomalu šlapat a přitom se dostat rychle kupředu. Je to vidět na tom, jak daleko se ti Holanďané dostali, ačkoliv šlapou zvolna skoro jako ve zpomaleném filmu. Ale já, člověk pěší a mávající rukama, jim nebudu rušit jejich kola; ať každý národ putuje za svou hvězdou, jakými prostředky umí.<br><br>Úryvek z knihy Obrázky z Holandska od Karla Čapka. Některé věci z této knížky z třicátých let sedí až úsměvně přesně.<br><br><i>Tento zápisek vznikl převodem z mého starého blogu. Ne všechny texty byly takto převedeny, kompletní archiv již není k dispozici.</i></p></div></div></main><footer class=footer><span>&copy; 2022 Lukáš Zapletal, CC BY 4.0</span>
<span>Built with <a href=https://gohugo.io>hugo</a>, template <a target=_blank href=https://github.com/526avijitgupta/gokarna>gokarna</a></span></footer></body></html>